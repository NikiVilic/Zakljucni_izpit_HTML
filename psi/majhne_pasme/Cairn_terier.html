<!DOCTYPE html>
<html>
    <head>
        <meta charset="utf-8">
        <title>Cairn terier</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Cairn terier</h1>
        <div class="vsebina">
            
            <center><img src="../../slike/mali_psi/output2/file_23062_cairn-terrier.jpg"></center>
            <h3>Opis pasme:</h3>
            <p class="opis">To je živahen, robusten, vdan, radoveden, prijazen in ljubezniv kuža. Je zelo inteligenten, včasih trmast. Je zelo samostojen, nemiren in nagajiv ter vselej želi biti v središču dogajanja. Potrebuje nenehno stimulacijo, tako fizično kot mentalno. Hitro se privadi na novo okolje, saj se naveže na ljudi, ne pa na kraje in predmete in je neverjetno prilagodljiv na vsako življenjsko situacijo. Rad ima vse člane svojega tropa, toda iz srca vdan pa je le enemu, svojemu skrbniku, za katerega bi naredil vse. Je odličen čuvaj, ki bo z lajanjem opozoril na prihod neznanca in vsako spremembo v njegovem okolju, vendar pa ne bo bevskal v nedogled in brez potrebe. Je najmanj terierski izmed vseh terierjev in je primeren tudi za manj izkušene lastnike.Z drugimi živalmi se dobro razume, poskrbite le, da bo z njimi ustrezno socializiran. V kolikor ga na druge živali navajate od malega, lahko z vsemi živalskimi vrstami prav prijetno sobiva. Njegov lovski nagon se je s selektivno vzrejo bistveno zmanjšal in ga lahko s pravilno socializacijo popolnoma obvladamo že pri mladem psu.Ti majhni, igrivi psi obožujejo otroke, in so zato zelo primerni za družine. Predvsem se odlično razumejo z večjimi otroki. Manjši otroci lahko nenamerno poškodujejo psa, obenem pa še ne razumejo, da nekatera vedenja psa motijo. Če so otroci lepo vzgojeni, pa so lahko Cairn terierji odlični in nežni družabniki tudi majhnim otrokom.Gomilarjev kožuh ima dve plasti. Zgornja dlaka je resasta in trda, podlanka pa je puhasta in tanka. Vrhnja dlaka je lahko katere koli barve, razen bele, podlanka pa bo običajno enake barve ali za odtenek svetlejša. Kožuh je raven in srednje dolžine, njegova tekstura pa Cairn terierja ščiti pred vremenskimi vplivi. Dlaka mu ne izpada, zato jo je potrebno izčesavati.Nega Gomilarja je relativno preprosta, a mora biti dosledna in redna. Česanje je priporočljivo enkrat tedensko. Pri tem temeljito razčešite obe plasti dlake. Cairn terier ne pušča dlake, vendar se odmrla dlaka lahko zavozla v podlanki in jo je skoraj nemogoče razčesati. Kopanje izvajajte le kadar je to nujno potrebno in uporabite nežen pasji šampon. Redno je potrebno striči dlako okrog ušes in oči, da bi preprečili draženje. Dolgo dlako v ušesih je občasno potrebno populiti, kar lahko storite kar s prsti. Redno čistite in pregledujte tudi zobe, saj je Cairn terier, kot vse manjše pasme, nagnjen k paradontozi. 
Približno dvakrat na leto Gomilarjev kožuh zahteva posebno nego – ker ga ni potrebno striči, se daljšo odmrlo dlako odstranjuje ročno, s puljenjem. Odmrlo dlako populite v smeri rasti. Ta proces je za psa neboleč in ga lahko opravite sami ali poiščete pomoč profesionalnega pasjega frizerja.Na splošno gre za zelo zdravo pasmo. Nekatere pogoste zdravstvene težave pa so nagnjenje k prekomerni telesni teži, alergije na ugrize bolh ter siva mrena. Pojavljajo se tudi nekatere dedne bolezni kot sta Von Willebrandova bolezen – motnja strjevanja krvi in degenerativna bolezen kolčnih sklepov. Občasno pa se pri Carin terierjih pojavlja tudi izpah pogačice. Večini naštetih genetskih bolezni se lahko izognete že z izbiro odgovornega rejca.Cairn terier je vedoželjen in se hitro uči. Cairni so izredno inteligentni psi. So bolj nagnjeni k poslušnosti od mnogih drugih terierjev. Ker so nekoliko samosvoji in trmasti, potrebujejo izzive, kot tudi veliko nagrajevanja in pohval. Zaradi nagnjenosti k debelosti, jih nagrajujte z igro, raje kot s priboljški. So zelo občutljivi na ton glasu, zato skrbite, da bo ta pri vzgoji vedno enak. Grobost, jezo in frustracije bo Gomilar zaznal v vašem glasu in bodo dosegli nasproten učinek. Šolanje naj temelji na pozitivni spodbudi, najprimernejša kazen za neprimerno vedenje pa bo, če mu zgolj odtegnete pozornost za nekaj minut. Ker hrepeni po človeški interakciji, bo hitro spoznal katera vedenja mu prinesejo pozornost in katera mu le-to odvzamejo.
Pomembno ga je naučiti tudi, da ni posesiven s hrano in igračami. S tem začnite pri mladičku. Cairnski terierji so dobri čuvaji, vendar pa nikoli ne lajajo brez potrebe in v nedogled, na tujca samo opozorijo. Pri nekaterih psih se lahko kot slaba lastnost pokaže kopanje lukenj v vrtu, saj je to v njihovi naravi in so bili pred mnogimi leti tudi vzrejen kot lovci na lisice in podgane. Vendar pa lahko to nezaželeno vedenje z doslednostjo brez problema odpravimo že pri mladičku. </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>