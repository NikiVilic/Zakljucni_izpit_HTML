<!DOCTYPE html>
<html>
    <head>
        <meta charset="utf-8">
        <title>Nemski lovski terier</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Nemski lovski terier</h1>
        <div class="vsebina">
            
            <center><img src="../../slike/mali_psi/output2/pasma_nemski_lovski_terier.jpg"></center>
            <h3>Opis pasme:</h3>
            <p class="opis">To je tipičen delovni pes, namenjen za lov, sledenje in prinašanje plena. Čeprav so to lahko zelo ljubeznivi družinski psi, ki se močno navežejo na lastnike, pa to ni najbolj primeren družni pes. Po naravi so predvsem lovci in v aktivnem lovskem življenju tudi najbolj uživajo. Njihov karakter je izredno dominanten, trmoglav, pa tudi inteligenten. Z grobo disciplino pri tej pasmi ne bo pravega uspeha, saj z zatiranjem neželenega vedenja ne bomo dosegli namena, pač pa ravno nasprotno – upor in agresijo. Navezan in poslušen bo le enemu lastniku. Nikakor ni primeren za začetnike, saj je vzgoja zelo težavna ter zahteva veliko izkušenj in dobro poznavanje vedenja lovskih psov.Pri tej pasmi dominira lovski nagon, zato druge živali dojema kot plen. Zelo težko se bo ujel z drugimi psi, še težje pa se bo obvladal v prisotnosti prostoživečih in drugih manjših živali. Poskrbite za zgodnjo socializacijo, a tudi tedaj ne pozabite, da ima izredno močan plenilski instinkt.Prednost te pasme je, da ni občutljiva na otroško grobost in nerodnost in da se rada igra. Nagnjeni pa so k posesivnosti do hrane in igrač, zato je potrebno otrokom razložiti, da se le-teh ne dotikajo. Vsekakor pa je nadzor odrasle osebe pri igri otrok in psa obvezen.Dlaka je lahko gladka ali resasta, vedno pa zelo gosta, tudi po trebuščku. Gladkodlaka različica ne pušča dlake, pri resastih pa je izpadanje minimalno. Barva dlake je najpogosteje črna s svetlo rjavimi vzorci po tacah in gobcu, redkeje pa rjava ali črno-siva, prav tako z rjavimi vzorci. Za nego dlaka ni posebej zahtevna.Krtačenje dvakrat tedensko zadošča, da se odstranijo nečistoče in odmrla dlaka, kožuh pa ostane zdrav in negovan. Negujte tudi ušesa, kremplje in zobe, ter poskrbite za primerno zaščito pred zajedavci.Gre za izjemno zdravo in odporno pasmo z dolgo življenjsko dobo. Edina genetska bolezen, ki pesti te terierje je izpah očesne leče, vendar se pojavlja zelo redko. Z izbiro priznanega in odgovornega rejca pa boste vnaprej poskrbeli za zdravje vašega ljubljenčka.Za pse, ki ne bodo lovci, je nadvse pomembno, da imitiramo lovske aktivnosti v vsakdanjem udejstvovanju psa (vlečenje, prinašanje, iskanje, skrivanje). Psa ne spuščajte s povodca v okolju, kjer bi lahko prišlo do neželenega vedenja in ogrožanja drugih živali. Ni primeren za neizkušene lastnike, saj je šolanje izredno zahtevno in kljub dosledni vzgoji odpoklic ni vedno uspešen. Pasma zahteva zelo aktivnega lastnika, ki je vešč dela z lovskimi psi.Ogromno zunanjih aktivnosti, ki simulirajo lov, bo najuspešnejši način za spopadanje z neželenimi oblikami vedenja. Ta pes mora skozi gibanje in mentalno stimulacijo porabiti vso odvečno energijo, da preprečimo agresijo in destruktivno obnašanje doma in v mestnem okolju. Večino dneva je potrebno preživeti aktivno, zgolj sprehodi tej pasmi ne bodo zadoščali.Ta pes ni primeren za bivanje v stanovanju, potrebuje ogromno gibanja na prostem, zato je pogoj hiša z večjim ograjenim vrtom. Dobro se prilagodi vsem temperaturnim pogojem in lahko biva tudi v pesjaku.
 </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>