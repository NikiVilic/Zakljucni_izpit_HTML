<!DOCTYPE html>
<html>
    <head>
        <meta charset="utf-8">
        <title>Metuljcek papillon</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Metuljcek papillon</h1>
        <div class="vsebina">
            
            <center><img src="../../slike/mali_psi/output2/pasme_psov_metuljcek.jpg"></center>
            <h3>Opis pasme:</h3>
            <p class="opis">Kontinentalni pritlikavi španjel se je pojavil v 16. stoletju, kot priljubljen spremljevalec evropskih aristokratov. Njegova najbolj značilna lastnost so velika ušesa, ki so lahko spuščena ali dvignjena. Izvorna pasma naj bi imela spuščena ušesa, kasneje pa naj bi se razvila tudi druga različica z dvignjenimi ušesi. Danes obe različici Kontinentalnega pritlikavega španjela smatramo za isto pasmo. Tisti z dvignjenimi ušesi pravimo Papillon (v prevodu Metuljček), različici s spuščenimi ušesi pa Phalene (oziroma Vešča). Parjenje po evropskih FCI standardih med obema na splošno ni dovoljeno, saj lahko pride do ušesnih deformacij, vendar v Ameriki to še vedno prakticirajo. Vendar v novejšem času se v določenih primerih dovoli parjenje papillonov in phalenov zaradi večanje genetskega materiala pri phalenih.
            Ta na pogled majhen in občutljiv kuža je pravzaprav precej živahen in robat. Čeprav so ga vzredili za naročnega psa in se bo z veseljem pocrkljal pri lastniku, je po naravi precej igriv, poln življenja in dogodivščin, predvsem pa neustrašen. Ima lovski nagon in bo veselo preganjal vse, kar se premika in je hkrati manjše od njega. Je odličen čuvaj, saj bo opozoril na vsako nevarnost, vendar zna biti prekomerno lajanje tudi težavno. Zelo je vdan lastniku, ob neprimerni socializaciji je lahko nekoliko posesiven. Zaradi svoje velikosti so lahko, zaradi nezadostne socializacije, sramežljivi ali celo agresivni – v strahu ugriznejo.
            Z drugimi psi in mačkami se bo, ob zgodnji in obsežni socializaciji, dobro razumel, zato poskrbite, da bodo ti ljubljenčki skupaj že od malega. Manjše zunaj živeče živali pa bo najverjetneje preganjal, zato poskrbite, da je vselej na povodcu.
            Z otroki se načeloma dobro razume, vendar je zaradi svoje velikosti in krhkosti primernejši za starejše, obzirne otroke. Zaradi nagnjenosti k grizenju iz strahu, naj se otroci psu približujejo nežno in počasi, obenem pa naj jih pri igri s psom vselej nadzoruje odrasla oseba.
                Poleg značilnih ušes, je tipična za to pasmo tudi posebna svilnata dlaka. Ta je dolga in pada ob telesu. Kontinentalni pritlikavi španjel nima podlanke, vzdrževanje tega mehkega kožuha pa je razmeroma enostavno. Izpadanje je zmerno. Barva dlake je pretežno bela, z lisami, ki so pri dvobarvnih psih lahko rjave ali črne, pri trobarvnih psih pa oboje.
                
Česanje je potrebno enkrat na teden ali dva. Večkrat le v primeru kadar dlaka ni tipično svilnata temveč mehka. Zlasti namenite pozornost mestom, kjer se dlaka rada zavozla, to je za ušesi in po trebuščku. Kopanje omejite na priložnosti, ko je to res nujno potrebno, sicer pa bo suho šamponiranje zadostovalo. Redno pregledujte ušesa, zlasti pri Veščah, saj so spuščena ušesa bolj nagnjena k vnetjem, negujte pa tudi kremplje in redno krajšajte dlako med blazinicami tačk.
                Kontinentalni pritlikavi španjel nima resnejših zdravstvenih težav, ima pa, kot vse pasme, nekaj manjših. Pogosteje se pojavljajo težave oči, kot so sive mrene ali prirojena očesna bolezen, ki vodi v delno do popolno slepoto (Progressive Retinal Atrophy). Na drugi strani je pogost izpah pogačice, zlasti na zadnjih tacah. Včasih deluje že preventiva, v nasprotnem primeru pa se to popravi z operacijo. Pri operacijah je potrebna previdnost, saj nekateri psi te pasme ne prenašajo dobro anestezije. Občasno pri Kontinentalnem pritlikavem španjelu najdemo tudi bolezen strjevanja krvi imenovano Von Willebrandova bolezen, v nekaterih primerih pa se pojavlja tudi nezaraščena lobanja, podobno kot pri dojenčkih ali Čivavah, kar seveda pomeni, da je potrebno psa nekoliko bolj paziti ter zaščititi pred udarci v glavo.
 
 
 
 </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>