<!DOCTYPE html>
<html>
    <head>
        <meta charset="utf-8">
        <title>Havanec</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Havanec</h1>
        <div class="vsebina">
            
            <center><img src="../../slike/mali_psi/output2/havanski-bison.jpg"></center>
            <h3>Opis pasme:</h3>
            <p class="opis">Havanec je kompakten majhen pes na nizkih nogah, z nekoliko daljšim telesom. Dosežejo do 30 cm plečne višine in so težki od 3 do 6 kg. Glava je ploska, z enako dolžino lobanje in gobca. Nos je črn ali rjav, oči velike in mandljasto oblikovane, ušesa pa visoko nastavljena in padajoča ter dobro odlačena. Vrat je srednje dolg, hrbet raven vendar nekoliko obokan proti zadnjem delu, rep pa košat, visoko nasajen in nošen preko hrbta. Noge so kratke in dobrih kosti, ravne in paralelne. Havanec je v gibanju vesel in sproščen, njegov korak pa elastičen. Dlaka je dvojna, vendar je poddlaka slabo razvita ali je celo ni. Krovna dlaka je dolga od 12 do 18 centimetrov in je mehka, ravna ali valovita, z redkimi kodrastimi prameni. Dlake se ne striže in krajša, razen dlake na tačkah in okoli oči in gobčka. Dovoljene barve so v celoti bela, rjava, črna in različni vmesni odtenki, prav tako so dovoljene oznake v teh barvah.
            Havanci so družni psi, saj čas najraje preživljajo v bližini svojega človeka. So nežni in odzivni, zelo navezani na svojo družino. Odlični so tudi z otroci. Dobro se razumejo z drugimi živalmi, kot so mačke, gladavci in drugi psi. So inteligentni, njihova želja po ugajanju pa šolanje naredi zelo lahko nalogo. Niso bevskači in ne lajajo brez razloga. Do ljudi so prijazni in ustrežljivi. Agresivnost in sramežljivost nista zaželeni, vendar pa so te lastnosti za havance zelo redke. Ustreza jim življenje v stanovanju, vendar vseeno potrebujejo aktivne dnevne sprehode. To nikakor niso psi za na dvorišče ali za v pesjak, saj jim je v največje veselje življenje v krogu družine. Nekoliko težav imajo lahko z ločitveno tesnobo.So zelo zdrava pasma z dolgo življenjsko dobo. Nekoliko so nagnjeni k boleznim oči in kože.
Skrb za dlako je pri tej pasmi zelo pomembna. Če ga imamo le za ljubljenčka, ga lahko postrižemo na kratko, dolgodlake havance pa moramo skrbno prečesati vsaj dvakrat na teden, da preprečimo vozlanje dlake. Dlake načeloma ne pušča, saj z rednim krtačenjem odstranimo vso odmrlo dlako. Zaradi oblike in odlačenosti ušes, moramo skrbeti, da ne pride do infekcije. Posveti se moramo tudi rednemu striženju krempljev in čiščenju zob.</p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>