<!DOCTYPE html>
<html>
    <head>
        <meta charset="utf-8">
        <title>Pritljikavi snavcer</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Pritljikavi snavcer</h1>
        <div class="vsebina">
            
            <center><img src="../../slike/mali_psi/output2/file_22950_standard-schnauzer-460x290.jpg"></center>
            <h3>Opis pasme:</h3>
            <p class="opis">Pritlikavi šnavcer je nemška pasma. Izvira iz 18. stoletja, njegovi predniki pa so Standardni šnavcer, Opičji pinč in verjetno Koder. V prvi vrsti gre za družno pasmo, kljub temu pa so nekateri Pritlikavi šnavcerji tudi dobri lovci, čuvaji in sledniki. Po drugi svetovni vojni je Pritlikavi šnavcer postal najbolj priljubljena pasma v ZDA, vse več pa jih srečujemo tudi pri nas.To so živahni, bistri, učljivi, ljubki psi, ki so zelo energični in igrivi, vendar znajo biti tudi zelo trmoglavi in dominantni. Značilno je tudi, da so dokaj glasni, saj s svojim gospodarjem radi komunicirajo predvsem preko lajanja in proizvajanja različnih glasov, kar pa lastniki najpogosteje označijo kot prisrčno lastnost te pasme. Ni pa nujno, da se bodo s tem strinjali tudi vaši sosedje. Po naravi je to na splošno dober družinski pes, zelo nežen, predan in zaščitniški. Priljubljeni družabniki so tudi pri starejših.Ob obsežni in zgodnji socializaciji se bo razumel z drugimi psi, v nasprotnem primeru pa je lahko zelo dominanten in celo agresiven. Ni priporočljiv za družine z drugimi hišnimi ljubljenčki, zlasti mačkami, saj jih bo najverjetneje zelo vztrajno preganjal. Enako bo počel s prostoživečimi živalmi, zato ga imejte vedno na povodcu.Ob primerni vzgoji se bo razumel z otroki, s katerimi bo skupaj od malega. Bolj primeren je za družine s starejšimi, obzirnejšimi otroki, tako manjše kot večje otroke pa v družbi psa vselej nadzorujte.Dlaka Pritlikavega šnavcerja je dvojna. Zunanja je trda, ščetinasta, ravna in položna, podlanka pa je mehka in gosta. Barva je lahko črna, siva ali bela, pa tudi kombinacija vsega trojega. Po obrazu, tacah in trebuščku je dlaka običajno nekoliko daljša kot drugod po telesu, kar daje pasmi specifično obliko. Izpadanje je povprečno.Pritlikavi šnavcer potrebuje redno in dosledno krtačenje. Dvakrat letno je potrebno profesionalno trimanje in puljenje odmrle dlake. Dlaka je precej hipoalergena, zato je pasma primernejša tudi za alergike in astmatike.
Kopanje izvajajte le, kadar je to nujno potrebno, z zelo blagim pasjim šamponom. Obvezno je redno pregledovanje ušes, saj je Pritlikavi šnavcer nagnjen k infekcijam ušesnih kanalov, potrebna pa je tudi redna nega zob in dlesni, saj so zlasti manjše pasme nagnjene k paradontozi.Pritlikavi šnavcer je nagnjen k boleznim jeter, ledvičnim kamnom, diabetesu, težavam s kožo, motnji strjevanja krvi (Von Willenbrandova bolezen) in cistam. Pogoste so tudi težave z očmi in vnetja ušes, pojavi pa se lahko tudi prekomerna telesna teža.


</p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>