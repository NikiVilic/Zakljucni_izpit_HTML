<!DOCTYPE html>
<html>
    <head>
        <meta charset="utf-8">
        <title>Francoski buldog</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Francoski buldog</h1>
        <div class="vsebina">
            
            <center><img src="../../slike/mali_psi/output2/file_23150_french-bulldog-460x290.jpg"></center>
            <h3>Opis pasme:</h3>
            <p class="opis">Čivava (Chihuahua) je najmanjši pes na svetu. Izvira iz Mehike, pasma pa je dobila svoje ime po zvezni državi Chihuahua.

Dokazi o obstoju pasme segajo daleč v preteklost, saj so bile podobe majhnih psov najdene med zgodovinskimi ostanki, ki izpričujejo zgodbe o prvotnih naseljencih – Aztekih in Toltekih. Tako se na primer risbe »zgodnje čivave« še danes nahajajo na ostankih piramid v Chichen Itza (Yucatan). V 7. stoletju se je med že omenjenimi ljudstvi pojavil prednik čivave, pes Tečiči (Techichi), ki je bil hišni pa tudi obredni pes. Po njihovi mitologiji je Tečiči imel posebno sposobnost, s katero je mrtve popeljal skozi nevarna področja podzemlja.

Ena izmed teorij pravi, da je majhnost čivave posledica križanja Tečiči-ja z uvoženim kratkodlakim pritlikavim psom (morda iz Azije ali Aljaske).

Čivavo pa je na svojem odkrivanju Amerike zasledil tudi Kolumb, saj je španskemu kralju napisal, da je »našel novo majhno vrsto psa, ki je nem in ne laja kot navaden pes, vendar pa je udomačen«. O pasmi je bilo skozi stoletja že veliko povedano, veliko se je ugibalo, vsekakor pa drži, da so čivave vedno bile hišni ljubljenčki.

Kljub svoji majhnosti je čivava krepko grajena. Je zelo ljubek in lahkoten pes, hkrati pa je kot čuvaj neprestano na preži in se zanima za vsako dogajanje v dosegu svojega pogleda.

Povprečna teža čivave je 1,3 do 1,8 kg. Sicer pa je čivava kljub svoji majhnosti izjemno čuječ, živahen, inteligenten in hiter kužek. Je izjemno pogumna, zato ne preseneča dejstvo, da je čivava sposobna napasti tudi veliko večje in težje pse.

Svojemu gospodarju je zelo vdana, kar pa ne velja za tujce, saj je do njih zadržana in nezaupljiva, to pa jo naredi odličnega čuvaja, saj prične jezno in glasno lajati.</p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>