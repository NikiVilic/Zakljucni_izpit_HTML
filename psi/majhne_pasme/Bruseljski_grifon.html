<!DOCTYPE html>
<html>
    <head>
        <meta charset="utf-8">
        <title>Bruseljski grifon</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Bruseljski grifon</h1>
        <div class="vsebina">
            
            <center><img src="../../slike/mali_psi/output2/bruseljski-grifon3.jpg"></center>
            <h3>Opis pasme:</h3>
            <p class="opis">Je majhen in ponosen kuža skoraj popolnoma kvadratičnega telesa in zanimivega izraza, ki je zanj tako značilen. Doseže od 3,5 do 6 kg teže. Glava je v primerjavi s telesom precej velika, s skoraj človeškim izrazom. Bruseljski grifon ima na glavi in obraznem delu daljšo, kuštravo dlako. Stop je zelo dobro definiran, nos črn, gobček pa je zelo kratek. Za pasmo je značilno, da je spodnja čeljust nekoliko daljša od zgornje. Oči so postavljene široko vsakasebi, velike in okrogle ter čim temnejše barve. Ušesa so majhna in visoko nasajena, nošena navzgor in rahlo prepognjena. Vrat je srednje dolžine, harmonično prehaja v kratek in čvrst hrbet. Prsni koš je širok in globok. Rep je visoko nastavljen in nošen navzgor, ne sme pa biti zavit tako, da se s konico dotika hrbta. Noge so ravne, močnih kosti, komolci so tesno ob telesu, zadnje noge pa so dobro okotene. Tačke so majhne in okrogle s temnimi krempeljci. V gibanju noge premika paralelno z dobrim odrivom zadaj. Belgijski in briseljski grifon imata žimasto dlako, ki ne sme biti svilnate ali volnene teksture, s podlanko. Dlaka je daljša na glavi in tvori značilno brado, brke in košate obrvi. Bruseljski grifon je lahko rdeč ali rdečkast z dovoljeno črno barvo na glavi. Belgijski pa je črn ali črno-rjav (black and tan).Psi te pasme so pravi mali radovedneži, živahni, zvesti, mirni, igrivi in nekomplicirani ter izjemno prijazni do otrok, starejših in tudi do živali.

So praktični mestni psi, ki radi tečejo in se igrajo v naravi, zato moramo bruseljskemu grifonu kljub odlični asmiliranosti na mesto to omogočiti. Tam se mestni kužek spremeni v potuhnjenega lovca, ki sem in tja voha, skače in išče sledove drugih živali. Ker pa gre za zelo poslušnega psa, njegov nagon z lahkoto ukrotimo. Grifoni so tudi izjemno čuječi in zvesti, zato so izjemno radi v bližini svojega lastnika, saj so nanj zelo navezani. Ne lajajo veliko, kadar pa lajajo, je to bolj potihem, saj zaradi nazaj pomaknjenega smrčka težje dihajo. Iz istega razloga se tudi močno solzijo. Pri nas bruseljski grifon ni razširjen, ker je njihova vzreja precej težka, videz pa morda ne ustreza današnjemu okusu.Predel oči in smrčka zahteva posebno nego, kužek namreč zaradi nazaj pomaknjenega nosu težje diha ter se močno solzi, poleg tega pa tudi smrči. Vzreja je nekoliko težja, ker je kotitev za samičko naporna in zato večinoma poteka pod veterinarskim nadzorom. Večjih dednih in genetskih napak pri grifonih ni, tudi redko zbolijo.

Skrbeti moramo za njihovo dlako, da bodo imeli zdrav in sijoč »kožušček«. Dlaka bruseljskih grifonov je srednje dolga, gosta, ostra ter resasta, zaželeno je, da je čim trša. Resasti grifoni zato v določenih časovnih intervalih potrebujejo trimanje, pri katerem brki, brada in obrvi ostanejo nedotaknjeni. Trimanje je strokoven izraz za odstranjevanje odmrle dlake pri kužkih. Starejše dlake moramo vedno odstraniti, da lahko zrastejo nove in lepše.</p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>