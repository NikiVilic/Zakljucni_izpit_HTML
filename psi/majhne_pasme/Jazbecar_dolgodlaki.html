<!DOCTYPE html>
<html>
    <head>
        <meta charset="utf-8">
        <title>Jazbecar dolgodlaki</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Jazbecar dolgodlaki</h1>
        <div class="vsebina">
            
            <center><img src="../../slike/mali_psi/output2/pasme_psov_jazbecar_dolgodlaki.jpg"></center>
            <h3>Opis pasme:</h3>
            <p class="opis">Gre za radovednega, živahnega, prijaznega, brihtnega, zabavnega in pogumnega psa. V zadnjem času so priljubljeni predvsem kot družni psi, kar gre pripisati njihovemu ljubeznivemu in družabnemu karakterju. So izredno pogumni in se najverjetneje ne zavedajo svoje velikosti, zato se bodo postavili v bran tudi proti trikrat večjemu psu. Zaradi močnega lovskega nagona bodo stekli tudi za vsako ptico ali drugo prostoživečo živaljo, zato jih imejte vselej na vrvici ali poskrbite, da so v varnem, ograjenem prostoru. So zelo igrivi in potrebujejo ogromno človeške pozornosti, zato so odlični za družine, ki imajo veliko časa in so pripravljene psa vključiti v svoje dnevne aktivnosti. To pa ni pes, ki bi bil pripravljen ves dan sam sedeti doma in čakati, da se lastniki vrnejo. Če se zdolgočasi, lahko postane destruktiven, zato potrebuje nenehno zaposlitev in stimulacijo.Ni primeren za gospodinjstva, kjer že žive večji psi, izključno zaradi njihove velikosti. Z drugimi, manjšimi ljubljenčki se bo brez težav razumel, zlasti, če bo v obdobju mladička z njimi obsežno in primerno socializiran.To je pasma, ki ni primerna za družine z zelo majhnimi otroki, saj ga ti lahko nenamerno poškodujejo. S starejšimi, obzirnimi otroki pa se bo odlično razumel in rade volje tekal in igral. Poskrbite za zgodnjo socializacijo z otroki, njih pa naučite ravnati z manjšim občutljivim psom. Med igro jih vedno nadzorujte.Pri Jazbečarju obstajajo tri različice dlake. Prva različica je kratkodlaki Jazbečar, katerega kožuh je kratek, gladek, svetleč in enake dolžine po celotnem telesu. Dolgodlaki Jazbečar ima daljšo, gladko, lahko malce valovito dlako, ki je nekoliko gostejša in daljša na trebuščku, ušesih, prsih in tacah. Resasti Jazbečar je edini od treh, ki ima dvojno dlako. Zgornja dlaka je resasta in trda, podlanka pa tanjša in mehkejša. Ima tudi daljšo dlako na bradi in obrveh, dlaka na ušesih pa je krajša in bolj gladka kot drugod po telesu. Možne so različne barve, kombinacije barv in vzorci.Zahtevnost nege je pri Jazbečarju odvisna od tega, katero različico dlake ima. Dolgodlaki Jazbečar potrebuje največ nege. Vsakodnevno česanje je nuja, da preprečimo vozle. V daljši in mehkejši dlaki na trebuščku, tacah in ušesih, se radi naberejo drobci umazanije, zato je pregledovanje in odstranjevanje le-teh nujno. Resasti Jazbečar ne potrebuje veliko nege, občasno krtačenje bo zadostovalo, zato pa potrebuje profesionalno striženje oziroma trimanje, vsaj dvakrat letno. Kratkodlaki Jazbečar je precej nezahteven, tedensko krtačenje bo poskrbelo za odmrlo dlako in umazanijo, ter da bo kožuh ostal sijoč in zdrav. Vsem tri različicam dlaka zmerno izpada in z rednim česanjem lahko omejite prisotnost le-te na vašem pohištvu in oblekah. Vse tri različice lahko občasno zbrišete z vlažno krpo, kopanje pa ni potrebno.Pri Jazbečarju se pojavljajo resne težave s hrbtenico. Ker imajo izredno dolgo hrbtenico in kratek prsni koš, je hrbtenica pri gibanju izredno obremenjena in zato so ti psi, bolj kot katera druga pasma, nagnjeni k zapletom kot je na primer ukleščenje diska, ki lahko povzroči delno ali popolno paralizo. Zato je pomembno, da psa zgodaj naučite, da ne sme skakati, predvsem pa da po stopnicah hodi umirjeno in počasi ter tako dodatno ne obremenjuje svoje hrbtenice. Tudi vi se morate naučiti pravilnega ravnanja, prijemanja in dvigovanja Jazbečarja. Ker so težave s hrbteničnimi vretenci v veliki meri podedovane, je pomembno, da psa kupite pri odgovornem rejcu in zmanjšate možnost tovrstnih obolenj. 
Poleg tega problema pa so Jazbečarji nagnjeni še k: boleznim srca, težavam s sečevodom in diabetesu. S starostjo se umirijo in zaradi nižje aktivnosti pogosto zapadejo v prekomerno telesno težo. Ker debelost povzroča bolezni h katerim je pasma že sicer nagnjena, obenem pa skrajša življenjsko dobo psa, raje poskrbite za uravnoteženo prehrano in zadostno količino gibanja.Jazbečarji znajo biti trmasti, zato je lahko šolanje trd oreh. Težje se navadijo tudi na hišno čistočo. Pri šolanju bodite odločni in dosledni, predvsem pa vztrajni. Jazbečarji so občutljiva bitja, zato se raje poslužujte pozitivnih metod, spodbude in nagrajevanja. Socializirajte jih kar se da zgodaj in čim bolj obsežno, da ne bi bili plašni v družbi neznancev. So primerni tudi za bolj neizkušene lastnike, vendar se o ravnanju s psi in postopki šolanja ,že pred nakupom psa, dobro poučite.
 
 </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>