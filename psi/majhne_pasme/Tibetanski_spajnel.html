<!DOCTYPE html>
<html>
    <head>
        <meta charset="utf-8">
        <title>Tibetanski spajnel</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Tibetanski spajnel</h1>
        <div class="vsebina">
            
            <center><img src="../../slike/mali_psi/output2/file_23162_tibetan-spaniel.jpg"></center>
            <h3>Opis pasme:</h3>
            <p class="opis">Tibetanski španjel je eden izmed najbolj očarljivih pasem, ki izvira iz himalajskih gora v Tibetu. Vzgojili so jih budistični menihi. Zaradi njihove nežnosti, orientalskega videza in hkrati močnega karakterja mu danes rečejo tudi »mali lev«.To je inteligenten, nagajiv, vesel, zaupljiv, igriv in prijazen, vendar trmast mali kuža. Je odličen družinski spremljevalec, zelo neodvisen in dober čuvaj. Njegov značaj in videz sta pogosto opisana tudi kot tretjina mačke, tretjina opice in tretjina psa. Čeprav niso bevskači, pa bo na tujce in neznane zvoke vselej opozoril z laježem. Do tujcev so zadržani, vendar nikoli agresivni. So tudi zelo senzibilni in se odzivajo na človekovo razpoloženje. Tibetanski španjel je pes za vse tiste, ki si želijo psa z rahlo neodvisnim značajem in močno navezanostjo na družino, ne pa tudi popolne poslušnosti. Psa, ki jih bo spremljal povsod, doma pa bo zahteval le kavč in redne obroke, pa morda tudi kakšno poslastico.Zlahka živi skupaj z drugimi hišnimi ljubljenčki. Nima lovskega nagona, kar mu omogoča nemoteno druženje s psi, mačkami ali kakšnimi drugimi živalcami.Dobro se bo razumel z otroki. Pri majhnih otrocih je priporočljiv nadzor odrasle osebe, da ne bi nenamerno poškodovali psa, saj je zelo majhen, nežen in temu primerno tudi občutljiv.Ima dolgo, dvojno dlako, ki se ne zapleta in je skoraj brez vonja, celo kadar je moker. Kožušček je sestavljen iz dveh plasti, podlanka je mehka in topla, zgornja dlaka pa svilnata in ravna. Okoli vratu tvori grivo, rep je bogato odlakan, značilne so rese na uhljih. Dlaka je lahko v vseh barvah in barvnih kombinacijah, brez omejitev.Priporoča se vsakodnevno česanje ali krtačenje dlake, predvsem dlako za ušesi, ki se rada vozla. Priporoča se vsakodnevno čiščenje zob, saj bodo tako dalj časa ostali na svojem mestu in ne smemo pozabiti na redno čiščenje ušes, da ne bi prišlo do vnetja. Krajšanje krempljev se izvaja po potrebi. Kopanje izvajajte le, kadar je to potrebno, ne prepogosto, uporabite zelo blag pasji šampon.Ob pravilni prehrani, zadostnem gibanju in ljubezni so načeloma to zdravi psi. Nagnjeni so lahko k težavam z dihanjem, alergijam, solzenju oči, displaziji kolka in komolca, ter k vročinski kapi. Izredno slabo prenašajo anestezijo, kar je potrebno upoštevati, kadar gre za odločitve o posegih, ki za življenje živali niso nujni.Posamezne primerke je nekoliko težje vzgojiti, vendar le, kadar jim dopustimo, da so vodilni. Običajno niso pretirano dobri v poslušnosti in drugih organiziranih treningih usposabljanja, saj se hitro začno dolgočasiti. Treniramo ga z ljubeznijo, potrpežljivostjo, pohvalami in doslednostjo, nujna je tudi zgodnja socializacija.Kljub svoji mali velikosti so izredno aktivni in potrebujejo svoj vsakodnevni sprehod. Radi tudi tečejo in se igrajo na prostem, znotraj doma pa so umirjeni in večinoma poležavajo.Zelo dobro se počutijo v stanovanju ali v hiši z velikim ograjenim vrtom, saj se zelo radi potikajo naokrog po vrtu in samostojno raziskujejo. Ti psi morajo imeti stalen dostop do človeške bližine.
Za prenočevanje zunaj niso primerni.




</p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>