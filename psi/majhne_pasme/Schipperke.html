<!DOCTYPE html>
<html>
    <head>
        <meta charset="utf-8">
        <title>Schipperke</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Schipperke</h1>
        <div class="vsebina">
            
            <center><img src="../../slike/mali_psi/output2/schipperke.jpg"></center>
            <h3>Opis pasme:</h3>
            <p class="opis">Značaj
Po naravi je schipperke zelo radoveden in pozoren, razposajen in neutruden pri igri, je pes, ki se ga zlahka motivira za delo, nezaupljiv do tujcev in odličen čuvaj. Ne piše zaman v standardu, da zna med čuvanjem, njemu ljubega objekta, tudi ugrizniti. Večina jih je tudi zelo glasnih, kar jih ne prišteva med najbolj priljubljene stanovalce mesta. Vendar se z ustrezno vzgojo nepotrebno lajanje da kontrolirati. 
Primerni so za vse vrste šolanja, saj so izredno navezani na človeka in precej zainteresirani za vse kar si njihov skrbnik zamisli: poslušnost, agility, razni triki…Potrebujejo vsakodnevno fizično in psihično zaposlitev.Kljub vsem dobrim lastnostim, ki jih pasma ima, pa je potrebno poudariti tudi tiste, zaradi katerih ta pes ni primeren za vsakogar. Zaradi neizmerne energije, schipperke potrebuje dolge in vedno zanimive sprehode. Samo kratek sprehod do bližnjega parka ne bo dovolj. Zelo pomembna je zgodnja socializacija z ostalimi živalmi, ki pa lahko njihov lovski nagon le omili, ne pa izniči. Ker znajo biti precej nestrpni do ostalih psov je potrebno biti pazljiv pri srečanjih z večjimi neznanimi psi. Med njegova najljubša opravila spada tudi lov na vse kar se premika, pa naj bo to velika divjad, ptiči, mačke, kuščarice ali pa navadno listje, ki ga nosi veter. Takrat ne vidi in ne sliši ničesar! Lastnik se zato hitro nauči videti vse »sumljive« pripadnike katere od zgoraj naštetih živalskih vrst, pred svojim psom! 
Pri njihovi vzgoji moramo biti dosledni, oboroženi z obilico dobre volje, nikoli grobi ali nepotrpežljivi. Tako kot ostale ovčarske pasme ali pa še bolj, so tudi schipperke občutljive na lastnikove grobe učne metode in lahko postanejo plašne in nezainteresirane za delo, kar neizkušen lastnik označi za trmo. Večino stvari se jih da naučiti skozi igro in s pomočjo priboljškov, saj so nori na hrano. 
Ne smemo tudi zanemariti dejstva, da schipperke skoraj vse leto izgubljajo dlako, kar pomeni, da se bo potrebno oborožiti z dobrim sesalnikom, pa tudi menjava garderobe pred nakupom psa je dobrodošla. Bele obleke ne boste več potrebovali.Schipperke je skladno grajen, majhen, nabit in aktiven pes z ostrim lisičjim izrazom, pokončnimi, majhnimi uhlji; temno rjavimi, in iskrivimi očmi. Ima priležno in zelo gosto dlako, popolnoma črne barve. Podlanka je lahko temno sive barve, vendar mora biti dobro skrita pod krovno dlako. Po vratu (ovratnik), na zadnji strani sprednjih tačk (zastavice) in na stegnih zadnjih tačk (jahalne hlačke) je dlaka nekoliko daljša in gostejša. Dlaka je po uhljih, glavi, po sprednjih delih prednjih nog in zadnjih nogah kratka.
Repe so včasih kupirali, zdaj pa, ko to navado pri večini pasem opuščajo, lahko vidimo schipperke z repi zavihanimi čez hrbet ali pa s spuščenimi, segajočimi do skočnega sklepa.
Teža schipperk je med 3 in 9 kg.</p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>