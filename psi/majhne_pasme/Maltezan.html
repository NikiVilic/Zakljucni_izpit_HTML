<!DOCTYPE html>
<html>
    <head>
        <meta charset="utf-8">
        <title>Maltezan</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Maltezan</h1>
        <div class="vsebina">
            
            <center><img src="../../slike/mali_psi/output2/images.jpg"></center>
            <h3>Opis pasme:</h3>
            <p class="opis">To je majhen, odporen pes, s svilnato dlako. Telo je kompaktno, nekoliko daljše od telesne višine. Prsni koš je globok, lobanja rahlo zaokrožena. Ušesa so viseča, tesno ob glavi, srednje velika in močno odlakana. Gobec je ožji, na koncu nekoliko zašiljen. Smrček je črn z odprtimi nosnicami in tudi oči so črne, velike, svetleče. Kožuh je svilnat, bele ali bež barve, enojen, dlaka pa je lahko ravna, ali pa, pri nekaterih primerkih, valovita oziroma kodrasta, vendar to ni zaželena lastnost. Odpadanje dlake je minimalno, zato se Maltežan smatra za bolj primerno pasmo za ljudi z alergijami in astmo.
            Maltežan je živahen in igriv pes, hkrati pa je nežen in zaupljiv, zelo predan svojemu gospodarju. Je zelo inteligenten in dober pri učenju trikov, prav tako pa drzno in hitro sproži glasen alarm v primeru sumljivih zvokov. To je tipičen spremljevalni pes, ki je rad zunaj, uživa v igri in različnih dejavnostih z družino, potrebuje pa odločnega vodjo, ki mu zna postaviti meje. Ob preveč permisivni vzgoji lahko prevzame vlogo vodje, ob preveč zaščitniškem vedenju lastnika pa lahko razvije sindrom majhnega psa. Maltežani niso radi sami, pojav nezaželenih oblik vedenja, kot posledic ločitvene tesnobe, pa je lahko resna težava, zato jih je potrebno na samoto navajati zgodaj in postopoma.
Ob ustreznem, odločnem vodstvu je Maltežan nezahteven družabnik in odličen družinski pes.
            Dnevno krtačenje dlake je zelo pomemben del nege, saj pomaga ohranjati dlako čisto in sijočo, kožo pod njo pa zdravo, kar je izrednega pomena pri tej pasmi. Čiščenje predela okoli oči je prav tako pomembno opravilo, da se v največji možni meri preprečijo vnetja oči in zabarvanje dlake. Kopanje se izvaja po potrebi, lahko se uporabi tudi suhi šampon. Skrb za nego ušes in ušesnih kanalov je potrebna, da se preprečijo vnetja.
Maltežani nimajo posebnih genetskih nagnjen k obolenjem, so nagnjeni k sončnim opeklinam, težavam z dlako in kožo, pa tudi težavam z očmi in z dihali. Posamezni primerki imajo tudi pogoste prebavne težave. Pomembna pa je tudi redna ustna higiena, saj so prav tako podvrženi težavam z zobmi.</p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>