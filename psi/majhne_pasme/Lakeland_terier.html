<!DOCTYPE html>
<html>
    <head>
        <meta charset="utf-8">
        <title>Lakeland terier</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Lakeland terier</h1>
        <div class="vsebina">
            
            <center><img src="../../slike/mali_psi/output2/1366115162endski-terijer.jpg"></center>
            <h3>Opis pasme:</h3>
            <p class="opis">Gre za specifično teriersko avanturistično in energično pasmo. To so naravno zelo inteligentni psi, ki jih je dokaj preprosto šolati, ne glede na vrsto ali tehniko učenja. Radi imajo človeško bližino in ne marajo samote, zato niso primerni za družine, ki so veliko zdoma. Lahko se zamotijo sami, če jim ponudite možnost in psiho-fizično stimulacijo, zaradi dolgočasja pa se lahko zatečejo k uničevalnemu vedenju. Na splošno so precej družabni in ljubeznivi psi, vendar niso primerni za neizkušene lastnike.Današnji Lakeland terier je bolj milega značaja kot so bili njegovi predniki, z načrtno vzrejo je njegov lovski nagon precej manjši, kot je bil nekoč, zato bo kljub teritorialnosti, ob primerni socializaciji, z drugimi živalmi v gospodinjstvu uspešno sobival.Ta pes preprosto obožuje otroke. Živahni, zabavni in igrivi Lakelandski terierji se dobro razumejo z otroki vseh starosti. Potrebno jih je le naučiti, katere igrače so njihove in katere od otrok. Med igro z Lakelandskim terierjem naj otroke vselej nadzira odrasla oseba.Lakelandski terier ima dvojno dlako. Zunanja dlaka je ščetinasta, trda in gosta. Omogoča zaščito pred vremenskimi vplivi. Podlanka je mehka, položna in rastoča ob telesu. Na pogled je dlaka Lakelandskega terierja rahlo valovita, vendar nikoli kodrasta. Je enakomerna in srednje dolžine. Barva kožuha je lahko rjava, v kombinaciji rjave in sive ali rjave in črne. Izpadanje je minimalno.Potrebno je ročno puljenje dlake trikrat letno (postopek za psa ni boleč) in trimanje. Nujno je tudi puljenje dlake v ušesih. Redno čistite in krtačite tudi brado pri tej pasmi, kjer se rada nabira umazanija in delci hrane. Večina lastnikov se zaradi lažjega vzdrževanja odloči za krajšanje dlake po vsem telesu. Kopanje izvajajte le takrat kadar je nujno potrebno.Lakelandski terier je relativno zdrava pasma, ki ni podvržena dednim boleznim. Občasno lahko zbolijo za luksacijo (izpahom) očesne leče in motnjo strjevanja krvi (Von Willenbrandova bolezen), ki jo lahko uspešno odkrijete s preprosto krvno preiskavo in obvladujete s primernimi zdravili. Mladički se lahko rodijo z osteonekrozo kolkov. Izbira odgovornega rejca pa uspešno prepreči pojav prirojenih dednih bolezni, ter poskrbi, da ima mladiček tudi prijazne karakterne lastnosti.Ti energični psički se najbolje odzivajo na razgibane, raznolike in zabavne učne metode, ki temeljijo na pozitivni spodbudi. So inteligentni, hitro učljivi in pripravljeni ugoditi lastniku, zato šolanje ni zahtevno. Zgodnja socializacija, rutinsko ponavljanje naučenega ter veliko pozornosti, bodo privedle do čudovitega in trajnega prijateljstva med psom in lastnikom.Ti psi imajo izjemno radi vse aktivnosti na prostem in potrebujejo zadostno količino prostora za tekanje. Lakeland terier nima več tako izrazitega lovskega nagona, kot ga je imel nekoč, zato lahko s pravilno vzgojo od prvega dne in spodbujanjem želje po igri in učenju ter »zaposlitvijo«  na sprehodih, zlahka dosežemo, da se bo kuža držal svojega skrbnika in ga ne bodo zamikali zajci in miške. Lakelandski terierji uživajo v teku in igri z žogico, prav tako pa radi kopljejo, ter se odlično odrežejo pri agilitiju.Glede bivalnega prostora niso posebej zahtevni, zabavali se bodo tako v hiši z manjšim vrtom, kot tudi v stanovanju, saj ne puščajo dlake, praktično nimajo vonja in se zlahka prilagodijo življenju v majhnem prostoru. Za to pasmo je pomembno predvsem druženje s človekom in aktivno vključevanje psa v vse družinske aktivnosti.
 
</p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>