<!DOCTYPE html>
<html>
    <head>
        <meta charset="utf-8">
        <title>Lhasa Apso</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Lhasa Apso</h1>
        <div class="vsebina">
            
            <center><img src="../../slike/mali_psi/output2/file_23154_lhasa-apso.jpg"></center>
            <h3>Opis pasme:</h3>
            <p class="opis">So skladno grajeni, močno odlakani psi majhne velikosti. Dosežejo plečno višino do 25 cm, tehtajo do 7 kg. Njihova glava je dokaj ozka, s kratkim gobčkom in dolgimi odlakanimi ušesi. Dlaka jim prekriva oči, vendar pa to ne ovira njihovega vida. Telo je kompaktno in je daljše kot je pes visok. Rep je visoko nasajen in nošen čez hrbet. Noge so močne, dobro okotene, z majhnimi okroglimi šapicami, ki spominjajo na mačje. Njihova najbolj prepoznavna značilnost je dolga ravna dlaka, ki pa psa ne ovira pri gibanju. Dovoljene so vse barve, od bele, zlate, rjave, do črne.Lhasa apso je vesel in samozavesten pes. Je inteligenten in živahen, kar ga naredi odličnega hišnega ljubljenčka. Do lastnika so ljubeči in prijazni, medtem ko do tujcev ne kažejo velikega interesa. Zelo dobro se odzove na šolanje s pozitivno motivacijo, vendar pa moramo biti do njega striktni in vztrajni. Pogosto se lahko razvije tako imenovani ‘sindrom majhnega psa’, kjer pes prevzame položaj vodje. Največkrat je to posledica našega ravnanja, saj ljudje majhnih psov pogosto ne vzgajamo z enako disciplino kot velikih psov, kar lahko privede do številnih nezaželenih vedenj, kot so bevskanje, agresija do tujih ljudi ali drugih psov, ločitvena tesnoba in drugo. Vendar pa ta vedenja niso značilna izključno za lhasa apso, saj je pes te pasme, če dobi zadosti gibanja in ob pravilni vzgoji lahko izjemen družinski spremljevalec.Dlaka je pri odraslem psu dolga in ravna in sega do tal. Tak kožuh je potrebno razčesati vsak dan, da se izognemo vozlanju. Obvezno je tudi čiščenje ušes in oči. Skrb za dlako si lahko olajšamo tako, da psa strižemo na kratko, tako da vsakodnevno česanje ni nujno potrebno. Čeprav je majhen, pa vseeno potrebuje vsakodnevne aktivne sprehode. Na splošno so to zelo zdravi psi, ki doživijo visoko starost. Občasno se lahko pojavijo problemi s kožo in alergijami, nekoliko pa so nagnjeni tudi k težavam z ledvicami in očmi. Da se prepričamo, da bo kuža zdrav in bo dočakal visoko starost, ga moramo kupiti pri preverjenem vzreditelju, ki pasmo odgovorno vzreja.</p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>