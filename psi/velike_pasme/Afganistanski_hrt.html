<!DOCTYPE html>
<html>
    <head>
        <meta charset="utf-8">
        <title>Afganistanski hrt</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Afganistanski hrt</h1>
        <div class="vsebina">
            
            <center><img src="../../slike/veliki_psi/output2/file_23004_afghan-hound-460x290.jpg"></center>
            <h3>Opis pasme:</h3>
            <p class="opis">Afganistanski hrt je starodavna pasma, stara 4000 let in izvira iz Egipta. Ti psi so živeli v afganistanskem gorovju, kjer so nomadom služili kot lovski in izvidniški psi. Zaradi težkih vremenskih razmer se jim je razvila dolga in gosta dlaka, ki jih je ščitila pred vremenskimi vplivi. V 20. stoletju so to pasmo pretihotapili v Evropo. Danes ti psi služijo kot lovski, razstavni in dirkalni psi. Afganistanski hrt je vedno bolj priljubljen in predstavlja dobrega družabnika. Ima izredno specifičen in eleganten videz, zaradi česar je priljubljen pri ljubiteljih razkošnih, dolgodlakih psov.
            
            Afganistanski hrt je dobrovoljen, lep in inteligenten, zaradi česar se pogosto znajde na lepotnih tekmovanjih. Zanj je značilna dostojanstvenost, vendar lahko postane neubogljiv, če z njim ne ravnate pravilno. Ti psi so čustveni in občutljivi, hkrati pa plemeniti in pogumni. Osebnosti se zelo razlikujejo znotraj pasme, vendar so vsi psi zvesti in ljubeznivi družabniki, če se znajdejo v aktivni, ljubeči družini. V družini se bodo ponavadi navezali na enega človeka, ki ga bodo smatrali za svojega gospodarja. Do tujcev so zadržani. Po nekaterih značilnostih so podobni mačkam, saj radi sami izbirajo, kdaj si želijo pozornosti in crkljanja. Za njih je značilna tudi izredna inteligenca, ki se bo odražala na različne načine: nekateri psi bodo znali odpirati predale in priti do stvari, ki jih želite pred njimi skriti, spet drugi bodo povsem samosvoji, zaradi česar jih boste morali dlje učiti. Po naravi pa so to ljubeči in občutljivi psi, še posebej pa so dovzetni na stres, zaradi česar so dobri terapevtski psi.
            
            Če želite, da se Afganistanski hrt razume z drugimi živalmi v gospodinjstvu, mora biti z njimi že od malega. Ti psi so bili vzgojeni kot izvidniški psi in jim že nagon narekuje previdnost, ko se znajdejo v družbi neznane živali. Ko se na domačo žival navadijo, postanejo dobri prijatelji. Vendar pa prijateljstvo ne velja za sosedovo mačko ali za divjega zajca, za katerim se bo Afganistanski hrt z veseljem zapodil.
            
            Afganistanski hrt ni primeren za družine z majhnimi otroki. Čeprav je to zelo velik pes, je tudi zelo plašljiv ob nenadnih gibih ali zvokih, ki so pogosti pri majhnih otrocih. Pri igri z večjimi otroki pa ta pes zelo uživa in je na splošno rad v njihovi družbi. Z vidika zahtevnosti nege in vzgoje, pa se za družine načeloma ne priporoča.   
                
            Afganistanski hrt ima debelo, gosto in svilnato dlako, ki postane zelo mehka ob straneh, po tacah in pri repu. Ob ušesih in po tacah je dlaka nekoliko bolj puhasta. Odpadanje dlake pri tej pasmi ni posebej močno. Barva je lahko enobarvna ali v različnih vzorcih, ki so pri rejcih zelo priljubljeni.   
            
            Nega Afganistanskega hrta zahteva veliko obvezo s strani lastnika. Temeljito česanje se mora pri tej pasmi izvajati dnevno, sicer se dlaka zelo hitro zvozla. Za česanje je priporočljivo uporabljati redek glavnik ali krtačo. Tedensko vam bo nega Afganistanskega hrta vzela kar nekaj ur. Kopanje razstavnih psov se izvaja tedensko, če pa imate psa zgolj za ljubljenčka, se to izvaja redkeje. Večina lastnikov se, zaradi zahtevnosti nege, odloči, da bodo svojega Afganca negovali v pasjem salonu, kar pa lahko predstavlja velik strošek, saj je obisk salona, ob rednem česanju doma, potreben približno enkrat na dva do tri tedne.   
            
            Znane zdravstvene težave so degenarcija roženice, siva mrena, izpah komolcev in displazija kolkov.
                
            Za to pasmo je socializacija obvezna. Glede na to, da so Afganistanski hrti zelo občutljivi, morate to pasmo učiti z nežnostjo, vendar vztrajno. Če tega psa ne učite in socializirate, bo postal uničevalen in neubogljiv. Ker je tako samosvoj in inteligenten, morate biti z njim resnično vztrajni, vendar nikoli grobi. Razumeti morate njegovo potrebo po teku in mu omogočiti zdrav in varen način, da jo izživi. Na sprehodih pa ga nikdar ne spuščajte z vrvice, saj ga ne bo moč ujeti.
            
            
            Afganistanski hrt potrebuje redne, vsakodnevne sprehode in ograjen prostor, v katerem lahko teka. Ti psi so odlični spremljevalci pri teku, čeprav jim tek ob človeku ne bo dovolj. Da raztegnejo svoje mišice, morajo prosto galopirati. Dnevno potrebujejo dve uri aktivnosti oz. vsaj eno uro, ko več ni mogoče. Ker se hitro naveličajo ene in iste rutine, morate aktivnosti tudi redno spreminjati.    
            
            Afganistanski hrt ni primeren za stanovanje. Doma so ti psi neaktivni in potrebujejo veliko zunanjega prostora za gibanje. Poskrbite za visoko ograjo, saj jo drugače zlahka preskočijo. Ta občutljiva pasma mora prenočevati v hiši.    
   
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>