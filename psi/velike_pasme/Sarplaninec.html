<!DOCTYPE html>
<html>
    <head>
        <meta charset="utf-8">
        <title>Sarplaninec</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Sarplaninec</h1>
        <div class="vsebina">
            
            <center><img src="../../slike/veliki_psi/output2/sarplaninec_4.jpg"></center>
            <h3>Opis pasme:</h3>
            <p class="opis">Pasma izhaja in severozahodnega dela Makedonije (Šarplanina) – po čemer je tudi dobila ime. Uporabljali so ga za čuvaja domačih živali, podjetij in tudi za čuvanje domačij. Brezpogojno je vdan le enemu članu družine, ostale pa sprejme kot sebi enake.
            To pasmo še danes uporabljajo izključno za čuvaja, je pa primerna tudi za družinskega psa, vendar pa Šarplaninca izrecno priporočajo izključno izkušenim pasjim lastnikom.
            
            
            Šarplaninec je tih, aktiven in zelo zaščitniški, izjemno bister, toda zelo samosvoj. Je izjemno dober pes čuvaj, saj je skrajno zadržan do tujcev. Šarplaninci so sicer mirni ovčarski psi, zelo pametni in si tako, pametno, izbirajo svoje prijatelje, nikomur ne zaupajo prehitro. So naravno neustrašni branilci črede, kot tudi svojega gospodarja in njegove lastnine, zato vse tisto, kar smatra, da je njegova lastnina, ljubosumno in brezpogojno čuva. To je oster in zelo dominanten pes, ki zahteva delo, če pa si tega psa želimo le kot spremljevalca, je nujna strokovna in dosledna vzgoja od malih nog.  
            
            Živali, ki živijo skupaj z njim na kmetiji, bodo pod njegovim varstvom in se zanje ni potrebno bati. Ne prenaša pa tujih, neznanih živali, pogosto je tudi agresiven, enake težave pa se lahko pojavijo tudi pri manjših hišnih ljubljencih, ki jih lahko vidi kot plen.
            
            Odlično se bo razumel z otroki, s katerimi bo skupaj od malega, do njih bo vdan in zaščitniški, tuje otroke pa lahko smatra kot nepovabljene goste, zato moramo biti pri tem zelo pazljivi. Pri manjših otrocih je potrebno še posebno paziti, saj jih bo, zaradi ovčarskega nagona ves čas imel na očeh, če pa se bodo otroci želeli odplaziti, jih bo potegnil nazaj, pri čemer jih lahko nenamerno poškoduje.
            
            
            Ima dolgo, gosto, vremensko odporno in enakomerno porazdeljeno dlako. Barve dlake so: črna, siva v vseh odtenkih od železno-sive do skoraj bele, bela ali rjava.   
            
            Nega Šarplaninca ni pretirano zahtevna. Gosta dlaka potrebuje le občasno krtačenje, dovolj bo že enkrat tedensko, razen ob menjavi dlake, ko se priporoča pogostejše krtačenje. Kot pri drugih psih, je tudi pri tej pasmi potrebno čiščenje ušes, oči in krajšanje krempljev.
            
            Ni znanih genetsko pogojenih zdravstvenih težav, velja za relativno zdravo pasmo. Kot pri ostalih velikih pasmah se tudi pri Šarplanincu lahko pojavi displazija kolkov.
            
            
            To nikakor ni primeren pes za začetnike. Je zelo nezaupljiv in nepodkupljiv. Običajno je popolnoma zvest le enemu lastniku. Vzgoja mora biti jasna, dosledna in jo moramo izvajati od prvega srečanja z mladičkom. Obvezna je zgodnja socializacija. Ob neprimerni vzgoji lahko ta pes postane neobvladljiv, zelo agresiven, nevaren celo gospodarju. 
            
            Ti psi potrebujejo resnično veliko telesne vadbe. Če bo pes delala na kmetiji, bo svoje dnevne potrebe po teku zagotovil med delom, v nasprotnem primeru pa potrebuje daljši dnevni sprehod ali tek.
            
            
            To je pes primeren izključno za zunanje bivanje. Najbolje se bo počutil na kmetiji ali na večjem podeželskem ograjenem dvorišču, ker bo lahko prosto tekal in opravljal svojo prvinsko funkcijo ovčarskega psa.
    
            
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>