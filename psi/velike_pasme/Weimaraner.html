<!DOCTYPE html>
<html>
    <head>
        <meta charset="utf-8">
        <title>Weimaraner</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Weimaraner</h1>
        <div class="vsebina">
            
            <center><img src="../../slike/veliki_psi/output2/file_22998_weimaraner.jpg"></center>
            <h3>Opis pasme:</h3>
            <p class="opis">Weimaranec je stoletja stara nemška pasma, ki je bila sprva ustvarjena za lov na večjo divjad, danes pa velja za vsestransko uporabnega lovca. Dolgo časa je bila neznana izven Nemčije, saj so jo vzrejali in lastili samo aristokrati, danes pa je poznana, vendar ne prav pogosta, tudi izven svoje dežele porekla. Obstaja tudi dolgodlaka različica, vendar je redkejša. Ker gre za recesivni gen, se v istem leglu lahko skotijo tako kratkodlaki, kot dolgodlaki Weimaranci, če oba starša nosita isti gen.
            
            To je prijazna, ljubeča, inteligentna in živahna pasma. Ima vesel in včasih nagajiv značaj. Potrebuje ogromno dnevne aktivnosti, sicer lahko postane razgrajaški. Na splošno je dober družabnik, pogumen in zvest. Vdano bo služil tudi kot čuvaji. Rad laja, zato je potrebno ta nagon zgodaj obvladati in psa naučiti, kdaj je tako vedenje primerno in kdaj ni zaželeno. Potrebuje pozornost in občutek vključenosti v družino in ne mara samote. Ne puščajte ga samega dlje časa. Ima občutljiv karakter, zato potrebuje umirjenega, nežnega, predvsem pa izkušenega lastnika. Ni primeren za družine z zelo majhnimi otroki ali za starejše ljudi, saj je preveč energičen in včasih neroden.
            
            Z drugimi psi se bo dobro ujel, ne pa tudi z mačkami in drugimi manjšimi živalmi. Zgodnja socializacija je pomembna in lahko omeji znake agresije, a bo močan lovski nagon včasih vseeno premagal. Previdnost torej ni odveč.
            
            Ti si so zelo ljubeznivi do otrok ter obožujejo človeško bližino in pozornost, zato so odlični družinski psi. Vendar pa niso primerni za družine z zelo majhnimi otroki, saj bi jih v zanosu zlahka podrli na tla in poškodovali. Z nekoliko starejšimi otroki pa se bodo rade volje igrali in tekali ure in ure.
            
            Obstajata dve različici dlake: dolgodlaka in kratkodlaka. Dolgodlaka verzija je precej redkejša. Ker gre za recesivni gen, se v kratkodlakem leglu lahko skotijo tudi dolgodlaki mladički.
            Kratkodlaka različica ima kratko, gladko, tanko in položno dlako. Lahko je v različnih odtenkih sive, od mišje do srebrne, kar pa velja za zelo redko in cenjeno barvo kožuha pri psih. Dovoljeni so tudi beli madeži na prsih.
            Tudi dolgodlaka različica je enake sive barve, kožuh pa je srednje dolg in svilnat na otip. Rep je košat, pa tudi dlaka na ušesih je nekoliko daljša od tiste po telesu.
            Izpadanje obeh tipov dlake je povprečno. 
            
            Nega nobenega od tipov dlake ni posebej zahtevna. Tedensko krtačenje zadostuje za odstranjevanje umazanije in odmrle dlake. Kopanje omejite na priložnosti, ko je to zares nujno potrebno. Suho šamponiranje je sprejemljiva alternativa. Obvezna je tudi redna nega zob in krajšanje krempljev.
            
            
            To je načeloma zdrava pasma, ki pa je izpostavljena tudi nekaterim boleznim, kot so: displazija kolkov, prehitra rast in tumorji. Glavna in najbolj zaskrbljujoča težava, ki se pojavlja pri Weimerancih, pa je zasuk želodca. Zasuk želodca je nevarno obolenje, ki lahko povzroči smrt in je statistično drugi najpogostejši vzrok smrti pri psih, takoj za rakom. Preprečimo ga lahko tako, da psu dnevno nudimo več manjših obrokov, po jedi pa naj pes nekaj časa miruje.    
            
            Weimaranec je inteligenten in se hitro uči, vendar zna biti tudi trmast, zato potrebuje izkušenega lastnika. Ker je zelo energičen, je potrebno pred učenjem poskrbeti, da potroši odvečno energijo in se tako lažje skoncentrira. Zelo rad ugaja lastniku, odlično motivacijo pa mu predstavljajo nagrade v obliki priboljškov, igre ali zgolj pozornosti. S šolanjem in socializacijo obvezno začnite zgodaj. Vzpostavite avtoriteto in medsebojno spoštovanje. Če bo šolanje potrpežljivo, nežno, odločno, predvsem pa dosledno, uspeh ne bo izostal.
            
            Ta pes potrebuje veliko dnevne aktivnosti. Umirjeni dnevni sprehodi mu ne bodo zadostovali, saj zahteva živahno, energično obliko gibanja, predvsem veliko teka. Potrebuje fizično aktivnost preko celega dneva, pa tudi veliko mentalne stimulacije. Rad se igra z žogo, raziskuje, hodi v hribe in na lov. Najpomembneje je, da se počuti vključenega v družinsko življenje in aktivnosti in da dobi dovolj lastnikove pozornosti.
            
            Weimaranec je prilagodljiv pes, ki se pogojno znajde tudi v stanovanju, če mu je zagotovljeno dovolj dnevne aktivnosti. Najbolje se bo počutil v hiši z večjim vrtom, kjer bo imel možnost prostega tekanja po vrtu preko dneva in spanja v hiši ponoči. To nikakor ni primeren pes za pesjak, saj je izredno občutljiv na nizke temperature in precej tudi na visoke, obenem pa potrebuje občutek pripadnosti in človeško bližino.    
            
                 </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>