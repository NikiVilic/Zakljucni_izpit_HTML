<!DOCTYPE html>
<html>
    <head>
        <meta charset="utf-8">
        <title>Zlati prenasalec</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Zlati prenasalec</h1>
        <div class="vsebina">
            
            <center><img src="../../slike/veliki_psi/output2/file_22980_golden-retriever-460x290.jpg"></center>
            <h3>Opis pasme:</h3>
            <p class="opis">Zlati prinašalec je danes ena izmed najbolj priljubljenih pasem. Izhaja iz Velike Britanije, natančneje iz Škotskega visokogorja, njegove korenine segajo v 19.stoletje. Predniki današnjega Zlatega prinašalca izhajajo iz parjenja prvega rumenega prinašalca "Nous" iz neregistriranega zaroda črnih Kodrastih prinašalcev, ki pa so se skozi nadaljnja leta mešali še z Gladkodlakimi prinašalci, Irskimi Setri in kasneje tudi s peščeno-barvnimi Bloodhoundi, da bi izpopolnili pasmo. Barvni odtenki kožuha Zlatih Prinašalcev tistega časa se razlikujejo, od lisičje rdeče do svetlo kremne, kot tudi dolžina dlake. 
            Danes glede na videz ločimo Angleško in Ameriško različico pasme. Angleški prinašalci so manjši, močnejših kosti, daljše dlake in svetlejše barve. Ameriški pa imajo daljše tačke in karakteristike, ki so bolj podobne izvorni pasmi (lov, sledenje).
            
            Zlati prinašalec je inteligenten, ljubeč, samozavesten, aktiven, močan in prijazen pes. Je izredno družaben in obožuje človekovo družbo, posebno rad pa je tudi v družbi drugih živali, zaradi česar je resnično odličen družinski pes. Zlati prinašalec je tudi dober pes čuvaj, saj bo z laježem vselej opozoril, kadar bo pristopil tujec, vendar pa ne bo napadel. Odlično so se izkazali tudi kot terapevtski psi in kot psi vodniki. Zlati prinašalec je zelo primeren za iskanje pogrešanih oseb, ter za iskanje ponesrečencev v ruševinah.
            
            Odlično se ujame tako z drugimi psi kot z vsemi domačimi živalmi, zato je glede tega skrb odveč.
            
            So izjemno potrpežljivi in ljubeči z otroki, tako da tudi pri mlajših ne bo nikakršnih težav. Zaradi velikosti psa naj bo pri zelo majhnih otrocih prisotna odrasla oseba, saj kuža lahko otroka prekucne in nenamerno prestraši.
            
            Zunanja dlaka je vodoodporna, gosta, svetleča in je lahko gladka ali rahlo valovita. Podlanka je gosta in mehka, ter skrbi da psa ne zebe. Barve dlake se gibljejo od nežno krem do intenzivne zlate. Dlaka je vodo in vremensko odporna. Odpadanje je močno.
            
            Dnevno krtačenje je priporočljivo, med česanjem pa moramo biti posebno pozorni na bolhe, klope, semena trav ali razdraženo kožo. Priporoča se preventivna zaščita pred zajedavci. Svetuje se redno umivanje s suhim šamponom, kopanje pa izvajajte le, ko je res nujno, z zelo blagim pasjim šamponom, saj je koža Zlatega prinašalca zelo občutljiva. Poskrbeti je potrebno za redno krajšanje krempljev, ter pregledovanje in čiščenje ušes.
            
            Nagnjeni so k displaziji kolkov, prirojenim težavam z očmi, težavam s srcem, epilepsiji in kožnim alergijam. Ker zlahka pridobijo prekomerno težo, pozornost namenite tudi ustrezni in uravnovešeni prehrani.
            
            Osnovno usposabljanje se priporoča, vendar je zaradi visoke inteligence psa učenje običajno zelo enostavno in hitro. Trening je najbolje začeti zgodaj, ko je kuža še majhen, predvsem pa mora biti trening nežen, vendar dosleden. Odlični so na različnih pasjih tekmovanjih – agility, lov, sledenje, odkrivanje, prinašanje, poslušnost, ipd. Zlati prinašalec je primeren tudi za začetnike, brez izkušenj, saj bo ta pes omogočil čudovito izkušnjo in pomagal pri prvih korakih tudi svojemu lastniku.    
            
            Za svojo psihično in fizično kondicijo potrebuje živahen in dolg dnevni sprehod, jogging ali tek ob kolesu. Zelo radi tudi plavajo in prinašajo žoge ter druge igrače.
                        
            Primerni so tako za življenje v stanovanju, kakor tudi na prostem, zunaj hiše. Če bo kuža živel v stanovanju, je nujna skrb za zagotavljanje zadostne količine gibanja, zunaj pa se bo odlično počutil v srednje velikem ograjenem dvorišču.    
                
                
            
                
            
                
            
                
                
                
            
                
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>