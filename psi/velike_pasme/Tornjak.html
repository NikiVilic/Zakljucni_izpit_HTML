<!DOCTYPE html>
<html>
    <head>
        <meta charset="utf-8">
        <title>Tornjak</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Tornjak</h1>
        <div class="vsebina">
            
            <center><img src="../../slike/veliki_psi/output2/pasma_tornjak.jpg"></center>
            <h3>Opis pasme:</h3>
            <p class="opis">Gre za staro pastirsko pasmo, ki naj bi obstajala že 2000 let pred našim štetjem. Prednik Tornjaka naj bi bil Tibetanski mastif, izvorno področje pa ozemlje današnjega Irana. Ime Tornjak izhaja iz bosanskega poimenovanja ograde v katero ponoči zapro ovce – »tor«. Pasmo so prvič registrirali leta 1981, kot Bosansko-hercegovkega pastirskega psa Tornjaka. Ker pa se tudi na ozemlju Hrvaške že dolgo ukvarjajo z vzrejo te pasme, so jo želeli tudi sami registrirati kot svojo avtohtono pasmo in to je sprožilo mnogo polemik o tem kateri državi pripada. Toda konec dober, vse dobro, pasmo so leta 2006 po dogovoru obeh strani registrirali pod nazivom Bosansko Hercegovsko Hrvaški pastirski pes Tornjak.
            
            Tornjak je prijazen, miren, pogumen, poslušen, zelo inteligenten, ponosen in samozavesten pes. Močno je vdan svojemu lastniku. Svoje najbližje, svojo čredo in posest je pripravljen varovati z življenjem. S tujci je previden in nezaupljiv, sicer pa precej prijazen do ljudi, ki so mu pravilno predstavljeni. Čeprav zelo malo laja, je zaradi prej omenjenih lastnosti ter močne, robate postave odličen čuvaj.
            
            Načeloma se bo z drugimi živalmi razumel, če ga boste nanje navadili že kot mladička.
            
            Tornjak je močan, miren in zaščitniški pes, ki bo prenesel tudi otroško vlečenje za rep in dlako. Pomembno je le, da ga na njihovo prisotnost navadimo že zgodaj, otroke pa podučimo o spoštljivem in nežnem ravnanju s psom. Primeren je za družine z otroki vseh starosti. Med igro psa in otroka pa mora biti vedno navzoča tudi odgovorna odrasla oseba.    
            
            Tornjakov kožuh sestavlja debela in gosta dvojna dlaka. Gre za dolgodlakega psa, ki ima na obrazu in nogah nekoliko krajšo dlako. Zgornja plast dlake je dolga, debela, groba in ravna. Tudi podlanka je zelo debela in ima prijetno volneno teksturo. Obstaja več barvnih kombinacij dlake, prevladujoča barva je običajno bela, s črnimi, svetlo ali temno rjavimi vzorci.
            
            Pri negi Tornjaka vaša največja skrb ne bo samo krtačenje, temveč hranjenje. Ker je pasma od nekdaj vajena borne prehrane, lahko prehrana, bogata z beljakovinami, dejansko uniči njegov čudoviti kožuh. Zato je potrebno poskrbeti, da ima Tornjakova prehrana nižjo vsebnost beljakovin. Njegova dlaka pa potrebuje samo redno krtačenje in je vremensko precej odporna.
            
            Tornjak je načeloma zelo odporna in genetsko zdrava pasma. Najresnejša zdravstvena težava je lahko displazija kolkov – pogosta dedna bolezen pri hitro rastočih psih večjih pasem. Gre za resno obolenje, ko se kolčna ponvica in stegnenična glavica ne prilegata druga drugi in glavica stegnenice uhaja iz sklepa. Psu to pri hoji povzroča hude bolečine, bolezen pa se, odvisno od resnosti obolenja, zdravi ali z analgetiki ali z operacijo. Razvoj le-te lahko preprečite že v kužkovi mladosti, predvsem z omejevanjem prevelike telesne aktivnosti, zlasti nevarna je hoja po stopnicah, ki jo pred 6. mesecem starosti veterinarji strogo odsvetujejo.
            
            Gre za izjemno inteligentno in hitro učljivo pasmo, ki želi ugajati lastniku, zato šolanje ne bi smelo povzročati večjih težav. S socializacijo in šolanjem začnite že pri mladičku, saj se vedenjske težave pri starejših psih nekoliko težje odpravijo.
            
            Poleg dnevnih sprehodov potrebujejo še veliko gibanja. Če boste poskrbeli za primeren prostor, bo za večino tega poskrbel že sam. Obožuje prosto tekanje v naravi ter seveda zganjanje živine, uživa pa tudi v igri z družino.
            
            Tornjak ni primeren pes za stanovanje. Potrebuje vsaj velik vrt, najsrečnejši pa bo z življenjem na kmetiji, kjer bo lahko prosto tekal in opravljal delo, ki ga ima v krvi. Njegova gosta dlaka mu omogoča bivanje tudi na prostem, vendar kot vsi psi potrebuje zatočišče pred slabim vremenom.        
            
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>