<!DOCTYPE html>
<html>
    <head>
        <meta charset="utf-8">
        <title>Dalmatinec</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Dalmatinec</h1>
        <div class="vsebina">
            
            <center><img src="../../slike/veliki_psi/output2/dalm.jpg"></center>
            <h3>Opis pasme:</h3>
            <p class="opis">Pravi izvor Dalmatinca ni znan, največkrat se omenja v zvezi z Dalmacijo, kjer naj bi jih uporabljali kot vojne pse, za čuvanje meja Dalmacije. Nesporno pa je, da je to zelo stara pasma, saj so like psov, podobnih Dalmatincem odkrili že v Egipčanskih grobnicah. Cerkveni zapisi iz 14. stoletja in iz leta 1719 uvrščajo izvor tega psa v mediteranske države. Vendar je tudi mnogo virov, ki so mu pripisovali najmanj dvanajst narodnosti in tega psa imenovali tudi »Anglež«, »angleški kočijaški pes«, »gasilski pes«… itd.. Šved Carl Von Linne, ki je v 18. stoletju raziskoval domače živali, ga je smatral kot pasmo iz Dalmacije in ga je prvi poimenoval »Dalmatinec« in tako je to ime ostalo, čeprav še danes ta povezava ni dokazana. Težko je torej natančno in zagotovo določiti domovino Dalmatinca, vendar pa je njegov videz nespremenjen že tisočletja.
            Uporabljali so ga kot ovčarskega psa, pa tudi kot spremljevalca za tek ob kočijah in za boj proti cestnim roparjem. Lovci so ga uporabljali kot ptičarja, slednika in prinašalca. Dalmatinec je znan tudi kot neustrašen spremljevalec gasilcev pri gašenju požarov in zaščitni znak marsikatere gasilske postaje. Zaradi njegove učljivosti in izjemnega spomina, je pogosto nastopal tudi v cirkusih. Še danes je Dalmatinec atlet, ki ima zelo rad konje, njegove sposobnosti pa so ga skozi zgodovino odlikovale kot vsestransko uporabnega psa.
            Najbolj popularen in prepoznaven je postal po knjigi 101 Dalmatinec, še bolj pa po filmu.
            
            Dalmatinec ima močno razvit čuvajski nagon, čeprav je na videz zelo prijazen in zvest, pa ima Dalmatinec tudi močan lovski nagon. Znan je kot odličen lovec na podgane. Zelo rad ima zabavo, vodo in obožuje igro. Zelo se naveže na ljudi in sledil vam bo kot senca. Dalmatinec vselej opozori lastnika pred tujcem in je zelo zaščitniški do svoje družine, vendar ugrizne le ob provokaciji.
            
            Na splošno se Dalmatinci zelo dobro razumejo z drugimi živalmi, zlasti s konji. Vsekakor je priporočljiva zgodnja socializacija.
            
            
            Zanimivo, da dobro prenesejo tudi grobost otrok, vendar je potrebna pazljivost pri zelo majhnih otrocih, saj jih pes zaradi svoje velikosti lahko prevrne ali nenamerno poškoduje. Nadzor odraslih oseb pri igri in druženju z zelo majhnimi otroki je obvezen. 
            
            Dalmatinec je znan po svojem belem kožuhu s črnimi pikami, čeprav se vsi mladički skotijo popolnoma beli. Dlaka je trda, gladka, kratka in gosta.
            
            Čistoča in minimalna potreba po negi sta zelo cenjeni lastnosti te pasme. Potrebuje le občasno krtačenje. Kopanje izvajajte le, kadar je res nujno potrebno. Skrb za krajšanje krempljev in čiščenje ušes je nujno, da ne bi prišlo do infekcij.
            
            Dalmatinci so nagnjeni k težavam z ledvičnimi kamni ali težavam s kožo, veliko pa se jih tudi skoti gluhih. Paziti moramo tudi na ustrezno zaščito pred zajedavci, predvsem klopi in bolhami. 
            Dalmatinci niso dobro prilagojeni na ekstremne vremenske razmere, kar je potrebno tudi upoštevati.
            
            Dalmatinec je inteligenten, izredno hiter in vzdržljiv. Ima nadpovprečno dober spomin in je zelo neodvisen. Grdega ravnanja ne bo nikoli pozabil, zato ga je potrebno vzgajati s pozitivno motivacijo. To je občutljiv pes in z nežnim pristopom, ter z veliko domišljije boste iz Dalmatinca naredili čudovitega spremljevalca. Potrebno je nekoliko več izkušenj s pasjo vzgojo, vendar skupek njegove inteligence in aktivnosti naredi tega psa odličnega v agilityu, lovljenju frizbijev, teku ter ostalih aktivnostih, pri katerih lahko teče in se zabava hkrati.
            
            Ker imajo zelo veliko energije, seveda tudi zahtevajo veliko aktivnosti. Redni dnevni sprehodi so nujno potrebni, obožujejo pa tudi tek, igre in vse ostale aktivnosti z družino.
            
            Niso primerni za bivanje v stanovanju ali v hiši, razen če jim je zagotovljen večkrat dnevno daljši aktiven sprehod. Bolje se počutijo v ograjenem dvorišču, po možnosti izvem mesta. Ne priporoča se bivanje v mrzlem podnebju, oziroma ob ekstremnih temperaturah naj pes prenočuje z lastnikom.
    
     
     
     
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>