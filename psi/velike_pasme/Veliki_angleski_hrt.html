<!DOCTYPE html>
<html>
    <head>
        <meta charset="utf-8">
        <title>Veliki angleski hrt</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Veliki angleski hrt</h1>
        <div class="vsebina">
            
            <center><img src="../../slike/veliki_psi/output2/1392119114i-engleski-hrt.jpg"></center>
            <h3>Opis pasme:</h3>
            <p class="opis">Veliki angleški hrt je najhitrejši pes na svetu, saj lahko doseže hitrost 65 km/h. Ta pasma je značilna za dirke s psi. Pasma sodi med zelo stare, po pričevanjih bi naj izvirala iz Arabije, v Anglijo pa bi naj prišla že pred letom 900 n. š. Včasih so velikega angleškega hrta uporabljali za lov na jelene in merjasce. Danes je ta pasma znana po pasjih dirkah in krutem ravnanju lastnikov, ko jim psi »odslužijo«. Na srečo pa vsepovsod po svetu delujejo društva, ki omogočajo posvojitev bivših dirkalnih psov in jim tako zagotovijo lepše življenje.
            
            Veliki angleški hrt je najhitrejši pes na svetu, hkrati pa tudi velik lenobnež, ki bo cele dneve preležal na kavču. To je ljubek, nežen, ljubeč, prilagodljiv, zvest in inteligenten pes, ki je zelo atletski in hiter, vendar se mu ne ljubi vedno tekati. Zanj so bolj značilni kratkotrajni viški energije, ki jim sledijo dolgi počitki. V resnici bo prespal večino dneva. Ti psi imajo močan plenilski nagon, zato majhne živali pred njimi niso varne. Na sprehodu nikoli ne uporabljajte dolgega povodca, ker ta pes hitro doseže neverjetno hitrost in z lahkoto povleče tudi vas. Ko se odloči loviti neko žival, ga zlahka ne boste priklicali nazaj. Do ljudi so veliki angleški hrti lahko plašni in zadržani, zato je potrebna socializacija in vaša potrpežljivost. Veliki angleški hrt bo želel z vami preživeti čim več časa, zato ga ne puščajte za dolgo samega. Zelo uživa v centru vaše pozornosti. Tisti psi, ki so rešeni iz zavetišča, se še posebej navežejo na svojega lastnika. Ker so zelo tihi psi, niso dobri čuvaji.
            
            Veliki angleški hrt ima močan plenilski nagon, zato bo preganjal majhne neznane živali. S socializacijo lahko dosežete, da se bo dobro razumel tudi z domačimi mačkami, vendar ob mačkah ni varen. V vsakem trenutku se lahko odloči, da jih bo lovil. S psi se dobro ujame in do njih ni agresiven.
            
            Veliki angleški hrt se zelo dobro ujame z otroki, saj brez težav prenaša njihove igre in obnašanje. Ker je tako nežen pes, ne mara preveč grobe igre in bo v tem primeru preprosto odšel drugam, kjer je bolj mirno. Primernejši je za večje otroke.
    
            Veliki angleški hrt ima zelo kratko dlako, ki ne zahteva veliko nege. Dlaka mora biti svetleča, vendar ne svilnata ali mehka. Biti mora čvrsta in groba na dotik ter tesno ob telesu. Je tudi nekoliko odporna na vreme. Dlaka tej pasmi nekoliko izpada, v poletnih mesecih pa lahko povsem izpade na predelu prsi. 
            
            Nega velikega angleškega hrta je zaradi njegove kratke dlake zelo enostavna. Enkrat na teden ali dva ga nežno pokrtačite. Pozimi bo morda potreboval pulover, sploh če je veliko zunaj, saj ga njegova nežna dlaka skoraj nič ne ščiti pred vremenskimi vplivi. Kopanje enkrat letno bo za tega psa dovolj, saj ima dlako delno odporno na vreme. Ne uporabljajte šampona, ampak samo vodo. Pazite na kožne alergije, saj so pri tej pasmi pogoste.
                
            Zdravstvene težave velikega angleškega hrta se lahko pokažejo šele v starosti, saj rejce dirkalnih psov zanima samo nekaj prvih let, ko jim bodo služili na dirkah, napake ki se pokažejo čez nekaj let, pa jih ne zanimajo. Tako so med težavami lahko displazija kolkov, pogostejši zlomi kosti, saj imajo ti psi zelo krhke kosti, alergije in občutljivost kože (še posebej na šampone in nenaravna kozmetična sredstva). Vašemu psu dajajte majhne porcije hrane, ker je ta pasma nagnjena tudi k prenapihnjenosti oz. k zasuku želodca, ki je lahko za psa usoden.
            
            Vzgoja odraslega posvojenega psa se zelo razlikuje od vzgoje mladička. Odrasli psi verjetno ne bodo znali hoditi po stopnicah. Oboji se bodo hitro naučili biti čisti v hiši, če pa tega še ne znajo, uporabite tehniko košare (psi svoje ležišče vedno pustijo čisto). Čeprav so ti psi pri vzgoji lahko nekoliko trmasti, pa vseeno želijo ugoditi svojemu lastniku.
            
            Veliki angleški hrt rad teče. V hiši bo vedno lenaril, zunaj pa ogromno tekal, zato ga boste morali naučiti pravilne hoje na povodcu. Na sprehodu je dobro če ga spustite iz povodca, da pretegne svoje mišice med prostim tekom, vendar poskrbite, da je prostor varen za njegov tek. Mnogi psi tudi radi tečejo ob kolesu, ampak pazite na poškodbe, še posebej občutljive so njegove blazinice. 
            
            Veliki angleški hrt je primeren za stanovanje, dokler dobi dovolj zunanjih aktivnosti. Zadovoljen je tudi z ograjenim vrtom, vendar poskrbite, da res ne more priti iz vrta. Če mu to slučajno uspe in se zapodi za kakšno živaljo, ga morda nikoli več ne boste videli. Nikoli ga ne zvežite na verigo, saj se lahko zapodi in si v tem poskusu zlomi vrat. Ti psi so zelo občutljivi na mraz in morajo v nizkih temperaturah nositi topla pasja oblačila.    
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>