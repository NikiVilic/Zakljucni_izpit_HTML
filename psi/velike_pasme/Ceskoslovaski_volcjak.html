<!DOCTYPE html>
<html>
    <head>
        <meta charset="utf-8">
        <title>Ceskoslovaski voljcak</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Ceskoslovaski voljcak</h1>
        <div class="vsebina">
            
            <center><img src="../../slike/veliki_psi/output2/ceskoslovaski-volcjak-1.JPG"></center>
            <h3>Opis pasme:</h3>
            <p class="opis">
            Češkoslovaški volčjak ima edinstven izvor ter zgodovino, s kakršno se lahko pohvali redko katera pasma. Čeprav se za mnoge pasme trdi, da so potomke volkov, pa lahko le redke, med katerimi je tudi Češkoslovaški volčjak, to trditev tudi dokažejo. Ta, relativno mlada pasma, je nastala leta 1955 na Češkoslovaškem, kjer so eksperimentalno parili Nemškega ovčarja s Karpatskim volkom. Volkovi in psi, pa tudi kojoti in šakali so se pred sto tisoč leti razvili posamično, in kljub temu, da imajo zelo podobno genetsko zasnovo, se njihovo vedenje močno razlikuje. Ker je bilo parjenje uspešno, so deset let kasneje začeli z aktivno vzrejo teh psov, leta 1982 pa so jih priznali za nacionalno pasmo. Prvotno so bili namenjeni za vojaško službo, danes pa služijo predvsem kot zanesljivi čuvaji in obrambni psi, obenem pa gre za precej redko pasmo.
            
            Ta inteligenten, močan, živahen, neustrašen in samostojen pes ni primeren za vsakogar. Ni primeren za neizkušene lastnike in lastnike, ki ne obvladajo dominantnih psov, prav tako ni primeren za bivanje z drugimi ljubljenčki in za družine z otroki. Sicer pa je močno zaščitniški in teritorialen ter se hitro in močno naveže na lastnika, ki mu je brezpogojno vdan. Šolanje je nekoliko zahtevnejše. Imajo močan prvinski nagon. Potrebujejo veliko lastnikove pozornosti. Ne lajajo pogosto, a se izražajo na nešteto drugih načinov, med drugim s tuljenjem.
            
            Z zgodnjo in obsežno socializacijo boste preprečili agresijo in konflikte z drugimi psi, zlasti na sprehodih. Manjše živali v njegovi družbi niso varne. Z drugimi psi, s katerimi bo skupaj od malega in ne bojo dominantne narave, se bo načeloma razumel, sicer pa je bolj primeren za gospodinjstva, ki nimajo drugih ljubljenčkov.
            
            Nekateri viri pravijo, da je dober s starejšimi otroki, zlasti če je njihove družbe vajen od malega, a na splošno ni najbolj primeren za gospodinjstva z otroki.
            
            Češkoslovaški volčjak ima dvojno dlako, ki dvakrat letno močno izpada. Po sestavi je debela, ravna in odporna na vremenske razmere. Pozimi se podlanka močno zgosti in ga ščiti pred mrazom. Barva kožuha je v različnih odtenkih sive.
            
            Posebno nego potrebuje dlaka med obdobjem, ko povečano izpada. Takrat je priporočljivo intenzivno česanje, s čimer boste omejili tudi izpadanje dlake po stanovanju. Kopanje ni potrebno, niti priporočljivo, saj se dlaka čisti sama. To je zelo čist pes, brez vonja. Občasno pride v poštev suho šamponiranje.
            
            Načeloma gre za zelo zdravo in odporno pasmo, sicer pa o dednih boleznih zaradi njene redkosti ni veliko znanega. Najbolj pogosta težava, ki se pojavlja tudi pri vseh drugih večjih pasmah, je displazija kolkov.
            
            Hitrost učenja je pri tej pasmi zmerna, šolanje pa zna biti zahtevno in naporno. Potrebujejo izkušenega lastnika, ki zna ravnati z dominantnimi pasmami, obenem pa je uspešen pri motivaciji psov z nizko koncentracijo. Potrebujejo kratke, dinamične in raznolike treninge. Šolanja se lotite z veliko mero potrpežljivosti, vztrajnosti, doslednosti in odločnosti. Potrebujejo zgodnjo in obsežno socializacijo ter veliko, veliko treninga v poslušnosti. Ko vas enkrat smatrajo za vodjo tropa in so vam brezpogojno vdani, se izkažejo pri vsem, česar se z njimi lotite.
            
            
            Češkoslovaški volčjak potrebuje veliko gibanja in veliko prostora za gibanje, zato ni primeren mestni pes. Če mu boste zagotovili varno in obsežno posest po kateri bo lahko prosto tekal, bo za aktivnost bolj ali manj poskrbel sam.
            
            
            Ni primeren za stanovanje, najboljše pa se bo počutil v kmečkem okolju, kjer bo poleg zadostnega prostora, imel tudi delo čuvaja.
    
     
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>