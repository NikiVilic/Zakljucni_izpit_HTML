<!DOCTYPE html>
<html>
    <head>
        <meta charset="utf-8">
        <title>Aljaski melamut</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Aljaski melamut</h1>
        <div class="vsebina">
            
            <center><img src="../../slike/veliki_psi/output2/alja_ki.jpg"></center>
            <h3>Opis pasme:</h3>
            <p class="opis">Aljaški Malamut je izredno lep pes, vendar  premore veliko več kot le izgled. To je pes z veliko energije, ki vedno želi ugoditi svojemu lastniku. Malamutovi predniki izvirajo iz aljaškega plemena Mahlemut, kjer so bili del vsakodnevnega življenja kot delovni in lovski psi, ter psi za družbo. Vzgojeni so bili za vleko sani in težkih tovorov. Kasneje so Malamute skušali križati z drugimi pasmami, vendar so bili vsi poskusi neuspešni. Zaradi tega je ta pasma ena izmed najstarejših na svetu, kar potrjuje tudi njen DNK. Aljaški Malamut je doživel slavo kot pogosto opisana pasma v knjigah Jacka Londona in Rudyarda Kiplinga.
                
            Aljaški Malamut je pes z veliko energije. Kot mladiček zahteva veliko pozornosti in aktivnosti, odraste pa v zrelega, odgovornega in umirjenega psa. Ti psi so zelo inteligentni in da se jih izučiti, vendar znajo biti tudi samosvoji in trmasti. Znani so po tem, da se včasih ne odzovejo na klic. To niso psi, ki bi čuvali vašo hišo, saj vsakega prišleka veselo pozdravijo. Kljub temu pa bodo zvesti svojemu lastniku, pogosto vam bodo izkazovali ljubezen in na splošno bodo zaupali vsakemu človeku, ne pa tudi vsaki živali. Aljaški Malamut skoraj nikoli ne laja, pogosteje se oglaša z zavijanjem. Čeprav ne potrebuje veliko hrane, je Malamut nenasiten in bo pojedel vso hrano, ki mu jo daste, pa še kakšen priboljšek iz mize. Če nima dovolj aktivnosti, vam bo v nekaj urah uničil lastnino, nagnjen pa je tudi k kopanju lukenj, da se v njih ohladi ali pa iz samega dolgčasa.
            
            Večina Aljaških Malamutov se ne ujame z drugimi živalmi. Ta pes ima močan lovski nagon, zato bo preganjal druge živali, s psi istega spola pa se bo spustil v boj, še posebej, če se sreča z isto pasmo.
            
            Aljaški Malamut je izredno ljubeč do vseh ljudi, vendar pa morajo posebej otroci znati ravnati s psom. Ker je to zelo velik in težje vzgojljiv pes, se za družine načeloma ne priporoča.
            
            Aljaški Malamut ima gosto dvojno dlako, ki je značilna za severne pse. Zgornja dlaka je gosta in debela, saj ga varuje pred najhujšimi vremenskimi pojavi. Pod to dlako pa ima mehko, gosto in oljnato podlanko. Dlaka je lahko v odtenkih sive, črne ali rdečkaste barve, tace in gobček pa so skoraj vedno beli. Dvakrat letno mu dlaka izdatno izpada, dobra plat pa je, da nima nobenega vonja.
            
            Zaradi močnega izpadanja dlake boste morali Malamuta krtačiti večkrat na teden. Poskrbeti boste morali tudi za njegove zobe in jih ščetkati tako pogosto kot ga krtačite. Kremplje mu morate redno striči. Kar se tiče kopanja, ste lahko brez skrbi. Malamutu umazanija odpade sama, pa tudi sam se očisti. Kopajte ga le v vročih dnevih, saj se zaradi gostega kožuha sam težko ohladi. V vročini mu zagotovite dovolj sence in pitne vode ter pazite, da mu ni prevroče.
            
            Načeloma so to zdravi psi, ki pa so izpostavljeni tudi nekaterim dednim genetskim boleznim kot je displazija kolkov, pasja pritlikavost in oslabel mišični tonus. Nagnjeni so tudi k debelosti in očesnim boleznim kot so sive mrene.
            
            Aljaški Malamuti so zelo aktivni, zato potrebujejo intenziven trening. Vsakodnevna rutina jim pomaga razumeti, kaj pričakujete od njih. Trening mora biti pozitiven in usmerjen v nagrajevanje. Učenje poteka počasneje, kot pri ostalih psih, saj znajo biti samosvoji in trmasti, vendar boste z vztrajnostjo dosegli želeno. Da se jih vzgojiti v šolane pse, vendar ne do te mere, da bi bili primerni za tekmovanja. Ker so nenasitni, morate paziti, koliko hrane jim dajete in paziti na ostanke na mizah.
     
            Ti psi so bili vzrejeni v vlečne pse, zato potrebujejo veliko vsakodnevne aktivnosti. Vsak dan potrebujejo vsaj enourni sprehod poleg tega pa še nekaj časa za igro. To so psi, ki jih morate zaposliti, drugače bodo postali uničevalni. V vročih dneh zmanjšajte aktivnosti.
            
            Aljaški Malamut je znotraj zelo aktiven, zato ni primeren za stanovanje. Za tega psa potrebujete vsaj ograjen vrt. Če živite v naselju, poskrbite za ograjo z globokimi temelji, saj Malamuti radi kopljejo in si brez težav izkopljejo luknjo pod ograjo. Zaradi svojega kožuha z lahkoto prenašajo nizke temperature, v visokih temperaturah pa poskrbite, da ima ta pes dovolj sence in vode.    
                
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>