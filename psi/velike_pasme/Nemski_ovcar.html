<!DOCTYPE html>
<html>
    <head>
        <meta charset="utf-8">
        <title>Nemski ovcar</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Nemski ovcar</h1>
        <div class="vsebina">
            
            <center><img src="../../slike/veliki_psi/output2/german-shepherd-standing.jpg"></center>
            <h3>Opis pasme:</h3>
            <p class="opis">Nemški ovčar izvira iz Nemčije. Prvotno je bil mišljen kot ovčarski pes, vendar so ga sčasoma zaradi njegove inteligence začeli uporabljati predvsem kot delovnega psa. Nemški ovčar se namreč odlično obnese kot čuvaj, kot pes spremljevalec, pomočnik ljudem s posebnimi potrebami, vodnik slepih,reševalni pes, uporabljajo ga tudi kot psa terapevta, zelo cenjen pa je tudi v vojski in policiji. Kljub njegovim številnim zmožnostim za delo, pa je tudi izredno zvest in prijazen družinski pes.
            
            Če si boste omislili Nemškega ovčarja, boste spoznali, da ste dobili izredno inteligentno bitje. Je uravnovešen in zanesljiv, je izvrsten čuvaj in do tujcev je nezaupljiv. Pazil bo na vas, vašo družino in vaše imetje, vendar pa bo najbolj navezan le na enega gospodarja. Je zvest, drzen, pogumen in ubogljiv pes, ki prinese zadovoljstvo vsakemu lastniku.
            
            Z drugimi živalmi lahko biva brez večjih težav, ključnega pomena pri tej pasmi je le, da psa takoj ob prihodu domov navadimo na sobivanje z drugimi živalmi.    
            
            
            Dobro se razumejo z otroki vseh starosti, tudi pri mlajših otrocih je skrb odveč. Če so del družine jih bo čuval, bo z njimi nežen in potrpežljiv. Prisotnost odrasle osebe se priporoča zgolj zaradi velikosti psa, da bi ne prišlo do nenamernih poškodb.
            
            Zanimivo je, da ima ta pes lahko 3 različne vrste dlake. Lahko je čisto kratka, srednje dolga ali dolga. Najdete ga lahko tudi v številnih barvnih kombinacijah. Podlanka je srebrno siva, mehka in ne sme biti vidna skozi zunanjo dlako. Zunanja dlaka je gosta in na občutek malce groba..
            
            Priporoča se krtačenje dlake nekajkrat tedensko, da odstranimo odmrlo in odvečno dlako. Če je dlaka okoli blazinic na stopalih predolga in psa ovira pri teku, mu jo rahlo postrižemo. Kopamo ga redko, 1-2 krat letno, saj ima v dlaki naravna olja, ki dlako ščitijo, s kopanjem pa jih največkrat odstranimo in vzdražimo kožo. Dlaka močno odpada, zato jo boste našli povsod po vašem domu.    
            
            Lahko pride do displazije kolkov in komolcev, krvnih motenj, prebavnih težav, epilepsije, kroničnih ekcemov, vnetja roženice in alergij na bolhe.
            
            Obvezna je zgodnja socializacija, sicer so lahko agresivni do tujcev. Zaradi izjemno visoke inteligence in hitrega tempa učenja, je vzgoja dokaj hitra, vendar pa moramo začeti ko je kuža še mlad. Vseeno pa jo moramo izvajati dosledno in z zelo jasno postavljenimi pravili. Izurjeni Nemški ovčarji so zanesljivi in izredno poslušni. Odrežejo se tudi v agilityju, sledenju in drugih pasjih športih.
            
            Dnevni sprehodi so zelo nujni, ne bodo pa se branili tudi kakšnega teka ali drugih visoko intenzivnih aktivnosti. So zelo aktivni psi in potrebujejo veliko zaposlitve, umske in fizične. Zato Nemški ovčar nikakor ni pasma za manj aktivne lastnike.  
                
            Ta zelo aktivni pes se dobro obnese v vseh okoljih, vendar pa se priporoča vsaj veliko dvorišče, kjer lahko sprosti svojo energijo. Veliko lastnikov ima Nemške ovčarje v pesjaku ali na verigah – a to je pes, ki je rad z družino in v primeru pomanjkanja pozornosti in osamljenosti lahko postane agresiven.
     
     
     
     
     
                              
                
 </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>