<!DOCTYPE html>
<html>
    <head>
        <meta charset="utf-8">
        <title>Briard</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Briard</h1>
        <div class="vsebina">
            
            <center><img src="../../slike/veliki_psi/output2/file_23182_briard.jpg"></center>
            <h3>Opis pasme:</h3>
            <p class="opis">Briardova dežela porekla je Francija. Pred stotinami let so jih uporabljali za varovanje čred ovac pred volkovi in divjimi lovci. Francoski vojaki so jih tekom prve svetovne vojne uporabljali kot prinašalce zalog na fronti in za iskanje pogrešanih vojakov. Na žalost je to pomenilo močan upad števila teh psov in dandanes veljajo za eno redkih pasem. Še vedno se jih uporablja kot čuvaje ovac, predvsem pa so priljubljeni kot družni psi.
            
            Briard je srčen, ljubezniv in zvest pes. Poseduje izjemno inteligenco in sluh brez primere. Občuti izredno pripadnost in vdanost svoji družini in je zelo zaščitniški, zato je odličen v vlogi čuvaja. Ni pa to pes za vsakogar, saj zna biti trmast in svojeglav. Potrebuje nežno in pozitivno, a obenem zelo odločno vzgojo. S šolanjem in socializacijo je pri tej pasmi potrebno začeti zgodaj. Ne prenašajo dobro grobe vzgoje, ter drastičnih sprememb v njihovem okolju. Na spremembe jih je potrebno navajati počasi in z občutkom. To vključuje tako nakup novega pohištva kot prihod novega družinskega člana. Ker so pastirski psi, lahko poskušajo z grizenjem za gležnje usmeriti družinske člane v želeno smer. To vedenje je treba zgodaj preprečiti. Potrebujejo odgovornega in izkušenega pasjega lastnika.
            Če so pravilno vzgojeni, so to topli in ljubeznivi psi. Potrebujejo veliko razvedrila in aktivnosti, da se ne zdolgočasijo. Primerni so predvsem za posameznike in družine, ki uživajo v aktivnostih na prostem.   
            
            Z drugimi psi, mačkami in manjšimi hišnimi ljubljenčki se bo, ob primerni in dovolj zgodnji socializaciji, nežni Briard dobro razumel. 
            
            Briard ima dolgo dvojno dlako. Zgornja dlaka je dolga, močna in groba, ter nekoliko valovita. Po teksturi spominja na kozjo dlako. Podlanka je mehkejša in tanjša ter je nagnjena k vozlanju. Podlanka Briardu nudi tudi zaščito pred hladnimi vremenskimi razmerami. Kožuh je lahko v sivi, črni ali katerem od odtenkov rjave barve.
                
            Nega Briarda zahteva okrog dve uri tedensko. Redno česanje je obvezno, da se v podlanki ne naredijo vozli. Dlaka temu psu načeloma ne izpada in je zelo odporna tudi na umazanijo. Kljub temu je enkrat mesečno priporočljivo tudi kopanje z blagim pasjim šamponom. Pred kopanjem je psa potrebno obvezno temeljito skrtačiti. Občasno bo potrebno obiskati tudi pasjega frizerja. Če svojega psa ne nameravate razstavljati, je povsem sprejemljivo, da mu dlako nekoliko skrajšate. Redno krajšanje potrebuje tudi Briardova dlaka na ušesih, blazinicah tačk ter okrog oči. Ušesa in oči pogosto pregledujte, da se ne bi razvila nadležna vnetja.   
            
            Briard je nagnjen k marsikateri podedovani zdravstveni težavi. Nekatere izmed njih so: displazija kolkov in komolcev, epilepsija, očesna bolezen (Progressive Retinal Atrophy), nočna slepota, siva mrena, zmanjšano delovanje ščitnice, motnja strjevanja krvi imenovana von Willebrandova bolezen, limfom – rakavo obolenje bezgavk ter zasuk želodca.
            Mnoge od naštetih zdravstvenih težav lahko preprečite z izbiro odgovornega rejca in rednimi pregledi pri veterinarju.  
            
            Intenzivna in zgodnja socializacija ter šolanje sta pri tej pasmi nujno potrebni. Nešolan in neprimerno socializiran pes je lahko bojazljiv ali celo napadalen. Sicer pa gre za visoko inteligentno pasmo z odličnim spominom, ki je ni težko šolati. Pazite, da uporabljate samo pozitivne metode – motivacija, nagrajevanje, pohvale, ljubezen in predvsem potrpežljivost, saj se ta pasma slabo odziva na negativno energijo, jezo in frustracijo. Sicer pa se odlično odrežejo kot reševalni, policijski in vojaški psi. S pravo vzgojo bo Briard ljubezniv in poslušen družinski pes.
            
            
            To so živahni delovni psi, ki potrebujejo veliko dnevne aktivnosti, sicer postanejo nemirni. Primerni so za aktivne družine in posameznike, ki jih bodo vključili v svoje dnevne aktivnosti na prostem. Z vami se bodo radi podali na tek ali na kolo, pa tudi v hribe. So navdušeni in dobri plavalci. Potrebujejo nenehno stimulacijo. Idealna kombinacija je uravnotežen delež šolanja in aktivnosti.   
            
            Takega psa imamo lahko v stanovanju, če mu zagotovimo zadostno količino dnevnega gibanja na prostem, vendar bo veliko srečnejši v hiši z ograjenim vrtom. Na vrtu se bo verjetno zamotil sam, zvečer pa bo, raje kot v pesjaku, zadovoljno smrčal ob svojem lastniku.    
                
     
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>