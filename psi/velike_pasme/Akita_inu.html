<!DOCTYPE html>
<html>
    <head>
        <meta charset="utf-8">
        <title>Akita inu</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Akita inu</h1>
        <div class="vsebina">
            
            <center><img src="../../slike/veliki_psi/output2/20(1).jpg"></center>
            <h3>Opis pasme:</h3>
            <p class="opis">Akita Inu je velik pes, ki je najbolj prepoznaven po svoji medvedji glavi in zavitem repu, značilnem za špice. Izvira iz Japonske, kjer so ga uporabljali za lov na jelene in medvede, ker je dober plavalec, je pomagal tudi ribičem, bil je pes čuvaj, bojni pes in tudi vlečni pes. Na Japonskem je to sveti pes, saj majhne kipce psov podarjajo mladim staršem in bolnikom v želji po zdravju.
            
            Akita Inu je močan in pogumen pes. Ima močan nagon po varovanju, je zaščitniški in teritorialen. Ti psi so tihi, veliki in mogočni in zaradi tega delujejo zastrašujoče. Nekateri so umirjeni, spet drugi so lahko agresivni, čeprav so le redko agresivni do ljudi. Do svoje hrane so zelo lastniški, zato mu je niti ne poskusite odvzeti. So občutljivi, hitro se odzovejo in hrepenijo po vaši pozornosti. Življenjski cilj tega psa je čuvati svojega lastnika in preživljati čas z njim. Akita Inu laja samo, če je to res potrebno, vendar to ne pomeni, da so to tihi psi. Veliko se »pogovarjajo«, godrnjajo in momljajo, ter pogosto nosijo stvari v gobcu. Za njih je značilno tudi to, da nimajo skoraj nobenega vonja.
            
            Akita Inu se z drugimi živalmi razume le, če je z njimi tudi odraščal. Če ta pes ni socializiran ali če določene živali ne pozna, bo do nje agresiven, saj ima močan lovski nagon.
            
            Akita Inu je do otrok zelo nežen, potrpežljiv in zaščitniški. Legenda pravi, da bi naj na Japonskem matere puščale svoje otroke v varstvo tem psom, medtem ko so same odhajale na delo na riževa polja. Kljub legendi pa se zaradi težje vzgojljivosti te pasme, Akita Inu ne priporoča za družine z otroki.
            
            Akita Inu ima lepo, srednje dolgo dlako z mehko podlanko. Japonski Akita Inu se od ameriškega loči po barvi dlake, in sicer mora imeti belo dlako po prsih, trebuhu, repu, licih in gobčku, medtem ko predpisi za ameriško vrsto niso tako strogi. Dlaka temu psu izdatno izpada dva do trikrat letno.
            
            Zaradi goste dlake morate tega psa krtačiti vsaj enkrat tedensko. Akite se ne strižejo. Dlaka jim izdatno izpada ob spremembi letnih časov, zato jih je takrat potrebno še pogosteje krtačiti. Tega psa kopajte le, ko je to nujno potrebno, saj je njegova dlaka vodoodporna, s pogostim kopanjem pa ta lastnost izginja.
            
            Akita inu je načeloma dokaj zdrava pasma, vendar se občasno pojavljajo nekatere bolezni: avtoimunska bolezen (Acquired Myathenia Gravis), ki uničuje beljakovine v mišicah. Zasuk želodca, nevarno stanje, ki je lahko smrtno nevarno, preprečimo pa ga tako, da Akiti dnevno dajemo tri manjše obroke in omejimo gibanje takoj po zaužitju hrane. Očesne bolezni, kot so siva mrena, glavkom, idr. Pa tudi posebna artritična bolezen, ki prizadane sklepe Akit že v mladosti (Unique Juvenile Onset Polyarthritis Syndrom), krvna bolezen, podobna človeški Hemofiliji ter občutljivost na ozebline na smrčku, vekah in blazinicah tačk. Prav tako se, kot pri vseh večjih pasmah, občasno pojavlja displazija kolkov.
            
            Tega psa morate najprej naučiti, kdo je glavni. Akita Inu ima močno voljo in potrebuje ravno takšnega lastnika, neodločni ljudje zanj niso primerni. Akita Inu mora vedeti, da imate vi nadzor, to boste npr. dosegli tako, da mu ne dovolite spati na vaši postelji, ampak na tleh. To zna predstavljati izziv za marsikaterega lastnika, vendar so po drugi strani Akite zelo inteligentni in učljivi psi. Hitro se bodo naučili biti čisti v stanovanju. Od vas bodo pričakovali vsakodnevno rutino.
            
            Koliko aktivnosti potrebuje Akita Inu je lahko relativno, vendar mu boste dovolj aktivnosti zagotovili z dovolj velikim zunanjim prostorom in vsakodnevnim sprehodom. Čeprav so to vlečni psi, vsaj prvih 18 mesecev ni priporočljivo, da vlečejo karkoli, saj imajo še premehke sklepe. Ta pes je najbolj aktiven sam ali z drugim psom. Mladičkom morate zagotoviti dovolj počitka, odrasli psi pa so odlični družabniki na pohodih in v gorah. Radi tudi plavajo, vendar pazite, da je ozračje dovolj toplo, da se jim gosta dlaka res posuši.
            
            Akita Inu je lahko v stanovanju pod pogojem, da mu zunaj doma nudite zadostno količino aktivnosti. Doma niso pretirano aktivni, vendar bodo najbolj zadovoljni z vsaj srednje velikim vrtom.
    
     
     
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>