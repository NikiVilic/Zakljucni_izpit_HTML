<!DOCTYPE html>
<html>
    <head>
        <meta charset="utf-8">
        <title>Kraski ovcar</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Kraski ovcar</h1>
        <div class="vsebina">
            
            <center><img src="../../slike/veliki_psi/output2/pasma_kraski_ovcar21.jpg"></center>
            <h3>Opis pasme:</h3>
            <p class="opis">Kraški ovčar je slovenski nacionalni zaklad in najstarejša avtohtona pasma, prepoznana v 19. stoletju pod imenom Ilirski ovčar. Več stoletij stara pasma je bila uporabljana predvsem za čuvanje ovac na slovenskem, predvsem v okolici Pivke. Predniki pasme naj bi izvirali iz Grškega molosa, Kavkaškega ovčarja, Romanskega ovčarja, Nemškega ovčarja in Šarplaninca. Kraški ovčar je poznan kot odličen čuvaj, bolj kot delovni pes pa je to tudi čudovit družabnik ter prijazen družinski član.
            
            Kraški ovčar je zelo inteligenten, z nadvse močno osebnostjo. Je zelo dober čuvaj, predan tistemu lastniku, ki si je prislužil njegovo zaupanje. Se zelo naveže na lastnika, nikoli pa ne bo pozabil ali oprostil neupravičenega grobega ravnanja. Nezaupljiv je do tujcev, zato potrebuje zelo zgodnjo socializacijo, da bi postal dober družinski pes. Pri vzgoji se mora počutiti predvsem kot enakovreden partner, da bi razvil predanost, zvestobo in poslušnost. Kraški ovčar je delovna pasma in izreden čuvaj.
            
            Ob zgodnji socializaciji in pridobljenem zaupanju se bo dobro razumel z drugimi psi in živalmi, predvsem tistimi, ki žive v istem gospodinjstvu in jih smatra za del svojega tropa. 
            
            
            Kraški ovčar je velik, močan pes, zato je seveda potrebna previdnost pri druženju z majhnimi otroki, saj bi jih s svojo težo lahko nehote poškodoval. Ob ustrezni vzgoji, ki naj temelji na zaupanju, pa je Kraševec zelo nežen pes in se bo odlično razumel z večjimi otroki.
            
            
            Dlaka je dolga, gosta, dvojna in vodoodporna. Običajno je kovinsko sive ali temno sive barve. Temne proge na sprednjih tacah so značilnost te pasme, prav tako pa imajo nekateri psi tudi črno obarvan gobček.
            
            Kraški ovčar potrebuje redno krtačenje, ki zagotavlja zdravo dlako in kožo. Za kopanje pa se odločite izključno takrat kadar je to resnično nujno potrebno, saj lahko pretirana uporaba šamponov uniči njegovo naravno zaščitno plast sicer vodoodporne dlake.
            
            Za kraške ovčarje ni znanih kroničnih bolezni. Ob primerni zdravstveni oskrbi in rednih obiskih veterinarja lahko živijo do dvanajst let.
            
            
            Kraški ovčarji so izjemno inteligentni in odzivni na strpno, dosledno vzgojo, ki naj temelji predvsem na vzpostavitvi zaupanja. Na pritiske in agresijo se bodo vselej odzvali odklonilno. Ob upoštevanju partnerskega odnosa, pozitivne spodbude in korektnega pristopa k vzgoji, je ponavadi uspeh pri tej pasmi neizogiben. 
            
            Kraševec se bo najbolje počutil pri družini, ki ima veliko prostora okoli svojega doma. Dolgi dnevni sprehodi ali tek mu bodo zagotovili potrebno dnevni aktivnost in zdravo bivanje.
            
            Ta pasma ni primerna za bivanje v stanovanju, potrebuje namreč veliko prostora. Ker ima kožuh, ki mu nudi zelo dobro zaščito pred mrazom, vlago in vodo, lahko ostane zunaj skozi vse leto. Zelo vesel bo velikega dvorišča s pesjakom, ki mu bo nudil zavetje, ter občutek varnosti.    
     
            
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>