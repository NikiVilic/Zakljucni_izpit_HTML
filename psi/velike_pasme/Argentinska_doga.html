<!DOCTYPE html>
<html>
    <head>
        <meta charset="utf-8">
        <title>Argentinska doga</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Argentinska doga</h1>
        <div class="vsebina">
            
            <center><img src="../../slike/veliki_psi/output2/1372065734tinski-pas.jpg"></center>
            <h3>Opis pasme:</h3>
            <p class="opis">Argentinska doga se imenuje tudi Argentinski mastif ali Dogo Argentino. To je ogromen mišičast pes. Vzredil ga je dr. Antonio Nores Martinez v dvajsetih prejšnjega stoletja, njegovi predniki pa so med drugim tudi Mastif, Buldog, Bulterier, Bokser in Pointer. Vzrejen je bil z namenom, da bi bil močan lovski pes in čuvaj, hkrati pa dober družabnik. Uporabljali so ga za lov na merjasce in pume, ker je edini pes, ki lahko premaga pumo, pa velja tudi za najmočnejšega psa na svetu. Zaradi napačne vzgoje nekaterih lastnikov je ta pasma prišla na slab glas in je v mnogih državah obravnavana kot nevarna.
            
            Argentinska doga je zvest pes, ki vdano pazi dom in svoje lastnike, do tujcev pa je nezaupljiv. Je igriv in ljubeč do otrok, rad se crklja in jih »poljublja«. To so zelo inteligentni psi, ki jih je lahko vzgajati, če ste vztrajni. Vendar pa to ni pasma za vsakogar, saj ta pes potrebuje dominantnega lastnika, ki bo neomajen, samozavesten in dosleden v svojem obnašanju. Ob neodločnem in šibkem lastniku lahko ta pes prevzame vlogo vodje in postane pretirano zaščitniški do svojih lastnikov. Ob pravilni vzgoji je to dobrodušen, ponižen, prijateljski pes, ki ne laja veliko in se vedno zaveda svoje moči. Ima zelo dobro razvit voh, zaradi česar je koristen tudi v policijskih vrstah.
            
            Argentinska doga se ne ujame z drugimi psi, saj je bil ta pes vzrejen tudi za pasje boje in je do drugih psov istega spola izredno agresiven. Z ostalimi živalmi se ujame le, če je z njimi odraščal. Ima močan lovski nagon, zato bo preganjal neznane živali.
            
            Argentinska doga je kljub svojemu izgledu zelo ljubeč pes, ki še posebno nežno ravna z otroki. Bolje se ujame z večjimi otroki, ki znajo ravnati s psi spoštljivo.
            
            Dlaka je enakomerna, ravna, svetleča, gladka na otip in kratka. Gostota dlake je odvisna od podnebja v katerem pes živi. V zelo vroči klimi je dlaka lahko redkejša, v hladni pa nekoliko gostejša. Je bele barve, dovoljena pa je samo črna lisa okoli oči, čeprav ni priporočena.  
            
            Nega te pasme je zelo enostavna, saj ima kratko dlako. Občasno psa skrtačite in mu pristrižite kremplje. Argentinska doga nima vonja, dlaka pa ji ne izpada veliko.   
            
            Argentinska doga nima veliko zdravstvenih težav, ena izmed njih pa je možnost oglušelosti zaradi križanja s pasmami, ki imajo to prirojeno hibo. Če imata oba izmed staršev normalen sluh, je velika verjetnost, da se oglušelost ne bo pojavila pri mladičkih.
     
            Ker ta pes zraste v izredno veliko in močno odraslo žival, je vzgoja pomembna že od malega. Lastniki tega psa morajo biti rojeni vodje, izražati morajo moč in dominantnost. Ob šibkem in nesamozavestnem lastniku lahko pes prevzame dominantnost, postane agresiven in sam prevzame odločitve. Psa morate zelo jasno naučiti, kaj lahko počne in česa ne sme, jasno mu morate določiti meje. Zelo pomembna je zgodnja socializacija in tečaj v ubogljivosti. Nepravilno vzgajani psi so lahko pretirano zaščitniški in agresivni.
            
            Argentinska doga potrebuje veliko aktivnosti in gibanja, saj je bila vzrejena za lov in premagovanje velikih razdalij. Vsaj enkrat dnevno se odpravite na dolg sprehod, vašemu psu pa namenite tudi veliko drugih aktivnosti in igre.
            
            Argentinska doga je lahko v stanovanju ali hiši pod pogojem, da ji vsak dan namenite dovolj zunanjih aktivnosti. Dobro se počuti tudi na ograjenem vrtu, vendar ta pes ni primeren za zelo nizke temperature. Ko temperature padejo pod ničlo, naj bo znotraj.    
     
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>