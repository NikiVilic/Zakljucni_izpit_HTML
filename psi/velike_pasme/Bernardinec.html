<!DOCTYPE html>
<html>
    <head>
        <meta charset="utf-8">
        <title>Bernardinec</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Bernardinec</h1>
        <div class="vsebina">
            
            <center><img src="../../slike/veliki_psi/output2/bernard.png"></center>
            <h3>Opis pasme:</h3>
            <p class="opis">Več stoletij stara pasma izvira iz zahodnega Alpskega področja, kjer so jo v bližini prelaza Sv. Bernard vzrejali menihi. Nastala naj bi s križanjem Tibetanskega mastifa z Nemško dogo, Pirenejskim planšarskim psom ter Velikim švicarskim planšarskim psom. Uporabljali so jih za iskanje pogrešancev v gorskih plazovih, saj imajo nekakšen šesti čut za reševanje pogrešanih ter predvidevanje vremena in plazov. Obstajata dve različici: kratkodlaka in dolgodlaka. Danes so, zahvaljujoč svoji inteligenci in nežnemu karakterju predvsem priljubljeni družinski ljubljenčki.
            
             Čeprav gre za eno večjih pasem, velja za izredno prijaznega in nežnega družinskega psa. So izredno inteligentni, potrpežljivi in močno vdani svojim lastnikom. Čeprav redko lajajo – le kadar imajo za to utemeljen razlog – in so zelo nežni, mirni psi, so tudi odlični čuvaji, saj se jih, zahvaljujoč njihovi velikosti, neznanci pogosto bojijo. Zelo se navežejo na družino in potrebujejo redno človeško interakcijo. Ne prenašajo dobro samote, če jih pustite predolgo same, lahko celo zapadejo v depresijo. Veliko se slinijo, predvsem po jedi. V zgodnjih letih so živahni in razigrani, kasneje pa se precej umirijo. Na splošno so v odraslosti zelo umirjeni in kar nekoliko lenobni psi.
            
             Z drugimi psi se dobro razumejo, mačke pa ponavadi ignorirajo. Zgodnja socializacija je seveda nujna, a načeloma niso agresivni psi.
            
             Njihov odnos z otroki je nekaj zelo posebnega. So izredno potrpežljivi, zaščitniški in nežni. Odlično se razumejo z otroki vseh starosti in vselej pazijo, da jih ne bi poškodovali, celo bolj verjetno je, da boste morali paziti, da vaš otrok ne poškoduje Bernardinca. Kljub temu, da so odlični z otroki, pa naj bodo otroci med igro z Bernardincem vselej pod budnimi očmi odrasle osebe.
            
             Bernardinec ima lahko eno od dveh različic dlake: kratko, gladko dlako ali nekoliko tršo, daljšo različico. Obe vrsti dlake sta zelo gosti, mehki in vodoodporni. Kožuh ne sme biti nikoli skodran ali razmršen, lahko pa je nekoliko valovit. Običajno je bel, z zaplatami različnih odtenkov rjave ali črne barve. Izpadanje dlake je pri tej pasmi precej močno.
            
             Nega Bernardinca je precej enostavna. Njegova dlaka ni nagnjena k vozlanju, zato bo krtačenje dvakrat tedensko zadostovalo. Dvakrat letno se izpadanje dlake poveča, takrat pa je priporočljivo tudi pogostejše česanje. Ker Bernardinčevo dlako ščitijo posebna olja, je zelo vodoodporna, iz istega razloga pa ni priporočljivo pogosto kopanje, ki lahko uniči ta olja. Kadar je kopanje resnično potrebno uporabite blag pasji šampon. Redno pregledujte tudi ušesa, da ne bi prišlo do nezaželenih infekcij. Ker se ti psi precej slinijo, obenem pa se jim tudi oči precej solzijo, bo redno brisanje močno pripomoglo k boljšemu počutju psa. Poskrbite tudi, da niso izpostavljeni preveliki vročini, saj je ne prenašajo dobro.
                 
             Bernardinci so na splošno precej zdravi psi, pri katerih pa se občasno pojavljajo tudi nekatere bolezni: nestabilnost vratnih vretenc (Wobblerjev sindrom), kostni rak, displazija kolkov ter zasuk želodca.
            
             Ker gre za izredno inteligentno pasmo, šolanje ne bi smelo povzročati težav. Pomembno pa je, da s šolanjem in socializacijo začnete že zelo zgodaj, dokler je pes še obvladljive velikosti. Ker je odrasel Bernardinec močan in precej velik, lahko celo malce neroden, ga je potrebno pravočasno odvaditi skakanja po ljudeh, ter vlečenja na vrvici. Potrebujejo veliko pozitivne spodbude, potrpljenja, nežnosti in doslednosti, če pa bo šolanje še zanimivo in zabavno, se bodo z veseljem učili in stremeli k temu, da ustrežejo svojemu lastniku.
             
             Ta pes zahteva zmerno količino dnevne aktivnosti, zato bodo daljši sprehodi zadostovali. Pazite, da se pri aktivnostih ne pregrejejo. Pri mladičkih je potrebno omejiti količino gibanja na več manjših dnevnih aktivnosti, saj se v tem obdobju kosti še oblikujejo in lahko pride do poškodb.
            
            So primerni tudi za stanovanje, če dobijo dovolj dnevne aktivnosti na prostem. Ker ni posebej aktivna pasma, bo zadovoljen že tudi z manjšim vrtom. Ne prenašajo dobro vročine, zato jih poleti ne puščajte v razgretih avtomobilih ali neklimatiziranih prostorih. Načeloma lahko bivajo zunaj, a veliko raje spijo – in smrčijo – ob svoji družini.   
     
                                           
    
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>