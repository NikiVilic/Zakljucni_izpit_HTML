<!DOCTYPE html>
<html>
    <head>
        <meta charset="utf-8">
        <title>Cane corso</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Cane corso</h1>
        <div class="vsebina">
            
            <center><img src="../../slike/veliki_psi/output2/Cane-Corso.jpg"></center>
            <h3>Opis pasme:</h3>
            <p class="opis">Cane Corso je Italijanska pasma, ki naj bi bila neposredna potomka rimskih psov čuvajev »Canis Pugnax«. Ta mastifski pes je bil in ostaja še danes visoko cenjen lovec in čuvaj. Ime »Corso« izvira iz latinske besede »Cohors«, ki pomeni »zaščitnik«. Predvsem v Italiji, pa tudi drugod po svetu velja za cenjenega družnega in delovnega psa.
            
            To je vdan in pogumen pes. Močno se naveže na lastnika in je zelo zaščitniški do svojih najbližjih, sicer pa nežen in miren pes. Do tujcev je nezaupljiv in previden. Lahko je zelo teritorialen. Ker je to inteligenten pes, ga je razmeroma lahko šolati, a je s šolanjem priporočljivo začeti kar se da zgodaj, dokler je še bolj obvladljive velikosti. Ni primeren za neizkušene lastnike, s pravo vzgojo in veliko ljubezni pa je to odličen družinski pes.
            
            S psi in mačkami lahko živi v mirnem sožitju, še posebej, če so skupaj že od malega. Z manjšimi živalmi pa mu, že zaradi nerodne velikosti, ne gre zaupati.
            
            Z otroki je nežen in zaščitniški in nikoli agresiven. Zaradi njegove velikosti in moči pa ni priporočljiv za družine z manjšimi otroki, saj jih lahko nehote poškoduje. Tudi z večjimi otroki ga je potrebno primerno in zgodaj socializirati, otroke pa naučiti razumnega in spoštljivega ravnanja s psom. Otroke vseh starosti pa naj med igro s Cane Corsom vedno nadzira odrasla oseba.
            
            Cane Corso ima zelo kratko, gladko in gosto dlako, ki je na otip trda in groba. Zdrav in negovan kožuh ima naraven sijaj. Dlaka tej pasmi zelo malo izpada.
            
            Ta pasma resnično zahtevaminimalno nego, zato je primerna za lastnike, ki temu ne želijo posvečati prevelike pozornosti. Občasno krtačenje bo poskrbelo za odmrlo dlako, namesto kopanja, ki bi vzdražilo njegovo kožo in spralo z nje naravna zaščitna olja, pa lahko psa enostavno zbrišete z vlažno krpo ali brisačo, da odstranite morebitno umazanijo. Redno pregledujte tudi oči in ušesa. Gobček je potrebno redno brisati in čistiti, saj se ta pasma precej slini.
            
            
            Ta robustna pasma načeloma nima veliko dednih težav, kot vsi večji psi, pa je tudi Cane Corso izpostavljen predvsem boleznim sklepov in kosti, kot so displazija kolkov in komolcev ter izpah stegnenice. Da bi se izognili tem težavam, mladička do šestega meseca ne izpostavljajte daljšim aktivnostim, izogibajte se hoje po stopnicah in skakanja. 
            
            Ta pes že zaradi svoje moči in velikosti ni primeren za vsakogar. Potrebuje tako fizično kot mentalno močnega, izkušenega lastnika, ki zna ravnati z dominantnimi psi. Šolanje naj bo odločno in dosledno, temelji pa naj na razgibanih metodah dela, saj se Cane Corso naveliča rutine. Sicer je to inteligentna pasma, ki je zelo dojemljiva in poslušna, a je s šolanjem priporočljivo začeti kar se da zgodaj, najbolje takoj po prihodu mladička v dom.  
            
             
            Ta pasma potrebuje veliko gibanja za vzdrževanje svoje močne, mišičaste zgradbe. Priporočljivo je vsaj 90 minut dnevne aktivnosti, idealno pa bi bilo še več. Poleg sprehodov, vas bo Cane Corso rade volje spremljal pri teku ali pohodništvu.
            
            Cane Corso je pogojno primeren za stanovanje, če mu zagotovite ogromno količino dnevne aktivnosti zunaj njega. Idealna izbira bi bil večji ograjen vrt, lahko pa biva tudi zunaj, če mu zagotovite primerno pribežališče pred slabimi vremenskimi razmerami.
   
    
            
                
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>