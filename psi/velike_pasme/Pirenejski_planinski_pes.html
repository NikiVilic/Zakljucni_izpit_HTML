<!DOCTYPE html>
<html>
    <head>
        <meta charset="utf-8">
        <title>Pirenejski planinski pes</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Pirenejski planinski pes</h1>
        <div class="vsebina">
            
            <center><img src="../../slike/veliki_psi/output2/file_23202_great-pyrenees.jpg"></center>
            <h3>Opis pasme:</h3>
            <p class="opis">
              Pirenejski planinski pes je vsaj 5000 let stara pasma. Izvira iz Pirenejev, kjer je služil predvsem kot čuvaj ovac. Drugod po svetu je postal poznan konec 19. stoletja. Njegovi predniki so Tibetanski mastif, Bernardinec in Novofundlandec. Ta velik, močno grajen, vendar eleganten pes lahko v višino doseže med 65 in 80 centimetrov in tehta od 45 do 60 kilogramov.
            
              Pirenejski planinski pes je ljubezniv, pogumen, poslušen in zvest. Je zelo predan družini, pozoren in nežen do vseh družinskih članov. Ne mara samote, zato ni primeren za družine z osem urnim delavnikom. Odličen je kot zaščitnik in čuvaj, saj je do tujcev zelo previden. V času socializacije zato potrebuje obsežno seznanitev s tujimi ljudmi, različnimi kraji in zlasti hrupom. Dozori razmeroma pozno, nekje do drugega leta starosti. Ti psi radi vandrajo, a hkrati ne marajo občutka utesnjenosti, zato so primernejši za okolja, kjer jim lahko omogočite prosto raziskovanje. Odnos z lastnikom mora temeljiti na partnerstvu, saj tako Pirenejci z ljudmi sodelujejo že tisoče let. Če vas ne moti lajanje in slinjenje, ter živite na deželi, je ta ljubeznivi velikan lahko idealen ljubljenček.
            
              Pirenejec je z drugimi živalmi običajno neproblematičen, znan je celo po dobrem odnosu z mačkami. Pomnite pa, da dobri odnosi, tako z živalmi kot z ljudmi, vselej temeljijo na zgodnji in obsežni socializaciji.
            
              Kožuh je dvojen, gost in mehak. Na repu in prsih je dlaka nekoliko daljša, lahko tudi rahlo valovita. Podlanka je mehka in puhasta. Barva je pretežno bela, dovoljene pa so tudi temnejše lise na glavi ali korenu repa. Dlako obsežno menja enkrat letno.
            
              Pirenejski planinski pes ni zahteven za vzdrževanje, saj se njegova dlaka čisti sama. Tedensko krtačenje zadostuje, da se odstrani umazanija in odmrla dlaka ter prepreči vozlanje. Izpadanje dlake je pri tej pasmi stalno, tudi z rednim krtačenjem ga ni mogoče povsem preprečiti. Enkrat letno se izpadanje še poveča, takrat je priporočljivo vsakodnevno česanje.
              Obvezno je potrebno redno striženje krempljev, saj kljub visoki aktivnosti rastejo tako hitro, da se sami ne obrusijo in lahko pride do vraščanja v taco in posledično vnetja. Redno čiščenje ušes je prav tako nujno potrebno, vsaj enkrat mesečno. Kopanje izvajajte le, ko je to nujno potrebno, namesto kopanja pa je priporočljiva tudi uporaba suhega šampona. 
                
              Gre za sicer relativno zdravo pasmo, ki pa jo lahko pestijo nekatere manj resne zdravstvene težave. Ob neprimerni prehrani lahko, zaradi prevelike vsebnosti maščob, pride do gnojnih vnetij kože pa tudi zasuka želodca. Zasuk želodca je potencialno smrtno nevarno obolenje, ki se ga da preprečiti z več manjšimi dnevnimi obroki in omejitvijo gibanja po hranjenju. Pojavljajo se tudi težave kot so: kostni rak, displazija kolkov in izpah pogačice. 
            
              Gre za psa z izjemno močno osebnostjo, ki je učljiv do določene mere. Vzgoja naj temelji na spoštovanju in zaupanju. Pri pasmah kot je Pirenejski planinski pes, naj bo poudarek, bolj kot na avtoriteti, na partnerskem odnosu med psom in lastnikom. Šolajte s pomočjo pozitivne spodbude in pohval, trening pa vselej prilagodite sposobnostim psa. To je precej samostojen pes, ki se nagonsko raje zanaša na lastne odločitve, kot pa ukaze, zato je vzpostavitev zaupanja nujno potrebna osnova za učenje. So zelo bistri, vendar se nikoli popolnoma ne podredijo. Z vzgojo in socializacijo začnite kar se da zgodaj, ko je pes še obvladljive velikosti.
            
              Za to pasmo je potrebno čim več gibanja na velikih odprtih površinah. Pirenejski planinski pes ne mara ograjenih prostorov, ne glede na to kako veliki so, prav tako pa se bo s težavo privadil na povodec. Zato so priporočljivi sprehodi in tekanje v odprtem, varnem, ruralnem okolju. 
            
               Pasma ni primerna za stanovanje, pa tudi ne najbolj za življenje v mestu. Najbolje se bo počutil na velikem posestvu ali kmetiji, kjer se bo lahko prosto sprehajal preko celega dneva. Ne mara občutka utesnjenosti, zato bo zlahka preskočil ali izkopal luknjo pod vsako ograjo. Potrebuje dovolj psiho-fizične stimulacije in občutek pripadnosti družini. Bolje se počuti v hladnih podnebjih, na splošno pa je povsem primeren za bivanje na prostem.     
            
                  
                  
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>