<!DOCTYPE html>
<html>
    <head>
        <meta charset="utf-8">
        <title>Ameriski pit bull terier</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Ameriski pit bull terier</h1>
        <div class="vsebina">
            
            <center><img src="../../slike/srednji_psi/output2/imgres.jpg"></center>
            <h3>Opis pasme:</h3>
            <p class="opis">Ameriški pit bull terier izvira iz 19. stoletja, ko so ga iz Anglije in Irske začeli uvažati v Ameriko, kjer so ga uporabljali za pasje bojevanje. Obenem so jih kmetje uporabljali kot delovne pse na kmetijah. Ko so v začetku 20. stoletja prepovedali pasje boje, so želeli lastniki pasmo registrirati, a jim AKC (American Kennel Club) tega ni dovolil. Takrat so nekateri lastniki svoje pse preimenovali v Ameriške staffordshire terierje, ki naj bi bili nežnejši, razstavni psi, Ameriški pit bull terier pa še naprej »bojni«, pretepaški psi.
            
            Kljub negativnemu slovesu, valjajo Ameriški pit bull terierji za inteligentne, zabavne, izjemno ljubeznive, zveste in prijazne pse. Imajo ogromno željo ustreči lastniku in so dobri družinski psi. So izjemno zaščitniški do svoje družine in precej teritorialni, zaradi česar so lahko dobri psi čuvaji. Imajo zelo močan nagon, zato so lahko agresivni do drugih živali, zlasti manjših, vendar lahko pravilna vzgoja in zgodnja socializacija to preprečita. Niso pa primerni za neizkušene lastnike, saj mora lastnik Ameriškega pit bull terierja razumeti kako pravilno vzgajati psa in kako vzpostaviti hierarhični odnos. Če je dobro vzgojen in socializiran, je lahko odličen družinski pes in zvesti spremljevalec. Na žalost pa se ga drži slab sloves, ki pa se precej bolj nanaša na neprimerno vzgojo in slabo genetiko, kot pa dejanske karakterne značilnosti pasme Ameriški pit bull terier.
            
            Z drugimi psi se bodo načeloma dobro razumeli, če bodo skupaj od malega. Manjše živali kot so glodavci in ptiči, pa bodo po vsej verjetnosti raje preganjali. Prav tako lahko brez primerne socializacije kažejo agresijo do drugih psov.
            
            Ameriški pit bull terrier je bolj primeren za družine z večjimi otroki, vendar se tudi z manjšimi otroki dobro razume. Znan je po svoji potrpežljivosti z majhnimi otroki, kar gre pripisati njegovi izjemni odpornosti na bolečino. Zato ga ne moti, če ga otroci vlečejo za rep ali udarijo. Kljub temu je potrebno otroke v navzočnosti psa vselej nadzirati, saj se pes ne zaveda svoje moči in bi lahko nenamerno, v igri, otroka podrl na tla in ga prestrašil ali poškodoval.  
            
            
            Ameriški pit bull terier ima kratko, svetlečo, gladko, enoplastno dlako, ki zahteva minimalno nego. Izpadanje dlake je povprečno. Ta pasma lahko nastopa v raznovrstnih barvah, kombinacijah in vzorcih. 
            
            Ker ima kratko dlako ne potrebuje veliko nege, le občasno krtačenje in kopanje po potrebi. Več pozornosti je potrebno nameniti negi ušes in oči, da bi preprečili vnetja. Redno ga je potrebno pregledovati, da bi opazili kakršne koli spremembe na koži in ga primerno zaščititi pred klopi in bolhami.  
            
            Načeloma velja za zelo zdravo pasmo, katere najresnejši problem je lahko displazija kolkov. Nekatere druge zdravstvene težave, ki se še pojavljajo pri Ameriškem pit bull terierju so: dedna siva mrena, prirojena srčna bolezen in alergije na travo.
            
            Zgodnja vzgoja in socializacija sta pri tej pasmi bistvenega pomena. S socializacijo velja začeti pri mladičku, da bi se izognili agresivnemu vedenju v odraslosti. Šolanje mora temeljiti na doslednosti, spoštovanju, pohvalah, potrpljenju in odločnosti. S pozitivno spodbudo boste pri tem psu prišli veliko dlje kot s kaznovanjem. Njihova visoka inteligenca bo pomenila lahko šolanje, saj so izjemno dojemljivi, vendar pri vzgoji potrebujejo odločnega vodnika. 
            
            Ameriški pit bull terier je zelo energična pasma, ki potrebuje veliko gibanja. Poleg daljših dnevnih sprehodov bo vesel, če ga vzamete s seboj v hribe ali na kolo, z veseljem pa se bo z vami poigral tudi z žogo ali frizbijem. Njihovo odvečno energijo lahko usmerite v različne aktivnosti, v katerih bosta uživala tako pes kot lastnik. Ameriški pit bull terier se še posebno dobro izkaže pri agilityju, sledenju, vlečenju uteži in tekmovanju v poslušnosti.
            Če temu psu ni omogočeno, da porabi odvečno energijo, jo lahko usmeri v uničevalno vedenje znotraj doma – pred njim ne bodo varni niti vaši copati, niti sedežna garnitura.
            
            V primeru, da dnevno dobi dovolj gibanja, je Ameriški pit bull terier zadovoljen z življenjem v stanovanju. Razveselili pa se bo tudi ograjenega vrta. Raje imajo toplo podnebje in v hladnih dneh bodo veliko hvaležnejši za prostor v hiši kot v pesjaku.    
     
         
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>