<!DOCTYPE html>
<html>
    <head>
        <meta charset="utf-8">
        <title>Louisianska catahoula</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Louisianska catahoula</h1>
        <div class="vsebina">
            
            <center><img src="../../slike/srednji_psi/output2/Catahoula-Leopard-Dog.jpg"></center>
            <h3>Opis pasme:</h3>
            <p class="opis">Njegova domovina so ZDA. Pasma je stara, saj sega v prazgodovino. Psa so uporabljali za lov na divjega merjasca ter drugo divjad, kot čuvaja živine in imetja. Izvor prvotne pasme ni natančno dokumentiran, po eni izmed teorij naj bi nastala iz različnih vrst molosov, hrtov in indijanskih domačih psov. Na področje Louisiane naj bi se ti psi razširili v 16. stoletju. Po drugi teoriji naj bi prvotni psi prispeli na to področje skupaj s francoskimi naseljenci in naj bi se kasneje križali z indijanskimi domačimi psi. Kasneje je izumrla, ponovno pa so jo oživili v začetku 21. stoletja. Dobro je prilagojen za bivanje na zahtevnem terenu (močvirje, gozdovi) ob različnih vremenskih razmerah (vlaga, mraz). V sedanjem času je lovski in družinski pes. Kljub temu, da pasma ni številčna, je priljubljena tudi v Avstraliji in na Novi Zelandiji.
            
            Po naravi je Luizianski Leopardji pes Catahoula zelo inteligenten, dobro učljiv, temperamenten, delaven, odličen lovec in slednik, samozavesten, energičen, aktiven, zvest, družaben, vzdržljiv, vztrajen, odločen, neutruden, prijazen, ljubeč, pogumen, odporen, zaščitniški, dober čuvaj, teritorialen, željan pozornosti. Možne negativne lastnosti: dominantnost, destruktivno vedenje – pogojeno z značajem, osamljenostjo, premalo aktivnosti in nepravilno vzgojo. Slabo prenaša daljšo ločenost od družine. Na lastnika in družinske člane je zelo navezan. Otroke ima zelo rad in se čuti dolžnega, da jih ščiti. Priporočljiv je nadzor odrasle osebe, saj je pes pri igri zelo živahen in lahko nehote pride do poškodb. Do tujcev je nezaupljiv in opozori na njihovo prisotnost. Ob pravočasni socializaciji dobro sprejema druge živali, razen prostoživečih, ki mu pomenijo plen. Polno zrelost doseže okoli starosti 2 let. Lastnik mora biti izkušen, odločen, avtoritativen, dosleden, prijazen, potrpežljiv, fizično aktiven (lovec, športnik), uporabljati mora pozitivno stimulacijo in imeti na razpolago dovolj prostega časa za druženje in ostale aktivnosti. Primerno bivalno okolje je izoliran pesjak z ograjenim vrtom. Prilagodi se tudi bivanju v stanovanju. Potrebuje veliko gibanja (lov, sprehodi, tek, igre, trening), druženja in druge fizične in umske dejavnosti.
            
            Pasma je zdrava, kljub temu so možne posamezne zdravstvene težave, ki so večinoma gensko pogojene: gluhost (predvsem pri belih psih), displazija kolkov, težave z očmi.
            
                
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>