<!DOCTYPE html>
<html>
    <head>
        <meta charset="utf-8">
        <title>Staffordshirski bulterier</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Staffordshirski bulterier</h1>
        <div class="vsebina">
            
            <center><img src="../../slike/srednji_psi/output2/Staffordshire-Bull-Terrier-01.jpg"></center>
            <h3>Opis pasme:</h3>
            <p class="opis">Gre za relativno novo pasmo. Predniki Staffordshire bultererjev so Bull Terrier, American Pit Bull Terrier in ameriški Staffordshire Terrier. Namenjeni so bili predvsem za pasje boje, tako z biki, kot tudi z medvedi in celo s petelini. 
            Kasneje, leta 1835, ko so bili pasji boji tudi uradno prepovedani in se je v Veliki Britaniji začelo z uvajanjem zakonodaje za dobro počutje živali, se je postopoma z vzrejo pričel spreminjati tudi temperament te pasme, da je danes primeren tudi za spremljevalca in družinskega psa. Čeprav so pri posameznih pripadnikih pasme še vedno opazne nekatere razlike v osebnostnih lastnostih, pa imajo danes Staffordshire bulterierji osnovne skupne značilnosti vrste, kot so nepopustljivost, vztrajnost, pogum in visoko inteligenco. Ne smemo pa pozabiti, da so bili to nekoč vendarle borbeni psi, kar je še danes ostalo v njihovi krvi. Bodite torej prevsem odgovoren lastnik in v javnosti svojega Staffordshire bulterierja ne spuščajte s povodca.
            
            Staffordshire bulterierji so pogumni, poslušni in prijazni, neustrašni in radovedni. Ta pes ni priporočljiv za vsakogar, saj mora biti celotna družina pri vzgoji zelo dosledna, samozavestna in mora imeti jasno postavljena pravila, sicer bo pes trmast in neobvladljiv. To so odlični čuvaji svoje družine, ves dan bodo želeli preživeti z njenimi člani, od poležavanja na kavču, do vožnje v avtu, iger in sprehodov. Enostavno obožujejo človekovo družbo.
            
            Z drugimi hišnimi ljubljenčki nima težav, če skupaj odraščajo in so ustrezno socializirani. Paziti moramo pri srečevanju z drugimi psi na sprehodih, saj znajo biti agresivni in napadalni.
            
            
            Ta pasma je neverjetno zanesljiva in nežna z otroki, zaradi česar jim nekateri pravijo kar »pasja varuška«. Kljub temu pa se ne priporoča družinam z zelo majhnimi otroki, ker bi jih pes lahko nenamerno poškodoval.   
            
            Staffordshire bulterier ima kratko, gladko in enakomerno dlako po vsem telesu. Na voljo v različnih barvah, z ali brez belih oznak. 
            
            Občasno krtačenje dlake in občasno kopanje bo zadostovalo. Če bomo kožuh podrgnili z mokro brisačo se bo še bolj svetil. Glede na to kje in koliko se bo gibal, je občasno potrebno pristriči kremplje na tačkah. Potrebno je tudi pregledovati in redno čistiti ušesa, da ne pride do infekcije.    
            
            Staffordshire bulterier je nagnjen k sivi mreni, displaziji kolkov, epilepsiji in tumorjem. Pogosto imajo težave s plini. 
            
            
            Zaradi prirojene agresivnosti je priporočljiva zelo zgodnja so socializacija in vzgoja v pasji šoli. Mladičke namreč zlahka vzgojimo, da se naučijo hišnega reda in sožitja z drugimi živalmi in ljudmi. Trening je idealen način, kako lahko s svojim psom ustvarite čudovito navezanost in dolgotrajno prijateljstvo. Kot mladički tudi zelo radi žvečijo, zato jim kupite čim več kompaktnih igrač, da se ne bodo znesli na pohištvom ali vašimi čevlji. Psu nikoli ne dovolite (niti mladičku, niti v igri), da grize človeške roke. Lahko tekmujejo v agillityu, niso pa dobri plavalci.
            
            To so izjemno vzdržljivi psi in potrebujejo dolge dnevne sprehode ali tek. Radi imajo igre, bolj kot so igre grobe, bolj bo ta pes užival. Radi prinašajo žoge, vendar jih moramo naučiti, da žogo tudi spustijo, kadarkoli to ukažemo.    
            
            
            To ni pes, ki bi lahko bil ves dan sam na dvorišču ali zaprt v pesjak, to je pes, ki želi preživljati čas z družino. Najbolj priporočljivo je, da biva znotraj, skupaj z lastnikom in družino. Čez dan pa bo rad dejaven tudi na manjšem ograjenem vrtu.    
                
         
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>