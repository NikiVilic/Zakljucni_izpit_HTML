<!DOCTYPE html>
<html>
    <head>
        <meta charset="utf-8">
        <title>Schapendoes</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Schapendoes</h1>
        <div class="vsebina">
            
            <center><img src="../../slike/srednji_psi/output2/pasma_schapendoes1.jpg"></center>
            <h3>Opis pasme:</h3>
            <p class="opis">Ovčji koder prihaja z Nizozemske, kjer je bil vzrejen za čuvaja ovac. Njegovi predniki so Mejni ovčar, Puli, Stari angleški ovčar, Briard, Bergamski ovčar in drugi. Ta delovna pasma se dobro počuti v vseh vremenskih razmerah. Šele pred kratkim je postala priljubljena tudi kot družni pes, vendar je izven svoje domovine precej redka.
            
            Ovčji koder je lahke zgradbe, zato je zelo agilen in izredno dobro skače. Po naravi je pogumen in zvest, pa tudi zelo inteligenten. Svobodomiseln, neodvisen in ljubek Ovčji koder je tudi predan in karakteren pes, ki pa je tudi dober čuvaj, saj se bo glasno odzval na vsako pretečo nevarnost. Nadvse primeren je za družbo tudi aktivnim športnikom, saj je zelo vzdržljiv in ima rad aktivnosti na prostem. Pasma ne kaže nobenih znakov agresije.  
            
            Z vsemi vrstami ljubljenčkov se bo dobro razumel, če bodo skupaj od malega.
            
            Dobro se bo razumel z obzirnimi, lepo vzgojenimi otroki vseh starosti, če bo njihove družbe vajen od malega. Otroke naj med igro s psom vselej nadzira odgovorna odrasla oseba.  
            
            Dvojna dlaka Ovčjega kodra se čisti sama. Zgornja dlaka je dolga, tanka, rahlo valovita in na videz skuštrana. Podlanka je mehka in gosta, ter odlično ščiti kožo pred zunanjimi vplivi. Dovoljene so vse barve, od bele, rjave, sivo-modre ali črne, pa tudi do kombinacije več barv.  
            
            
            Priporočljivo je dnevno krtačenje dlake, ter dnevno čiščenje predela okrog oči in ušes. Kopanje omejite na priložnosti, ko je kuža resnično umazan, sicer pa je bolj priporočljivo suho šamponiranje.
            
            Načeloma je to zelo zdrava pasma, saj posebne genetske bolezni niso zabeležene. Skrbna nega in redni obiski pri izbranem veterinarju bodo poskrbeli, da bo kuža zdrav in zadovoljen.    
            
                
            Zgodnja socializacija in šolanje sta absolutno nujna. Ovčji koder se ne bo odzval na grobe metode, zato je potrebno izbrati šolanje, ki temelji na pozitivni vzpodbudi, pohvalah in nagrajevanju. Strpnost, vztrajnost in vzajemno spoštovanje so temelj, na katerem boste uspešno zgradili dober odnos z vašim pasjim prijateljem.
            
            
            Živahni, energični psi kot je Ovčji koder potrebujejo veliko dnevne aktivnosti na prostem. Radi prosto raziskujejo po travnikih in gozdovih, zato se v mestnem okolju, obkroženi z betonom in stolpnicami, ne bodo dobro počutili. Najboljše se bo Ovčji koder znašel, če bo lahko opravljal delo za katero je bil vzrejen – torej čuvanje in zganjanje ovac. Užival pa bo tudi v pasjih športih in drugih aktivnostih z lastnikom. 
            
            
            Pasma ni primerna za življenje v urbanem okolju, niti v stanovanju. Potrebujejo vsaj večji ograjen vrt, najbolj srečni pa bodo na velikem posestvu sredi dežele, kjer bodo lahko svobodno raziskovali svojo okolico. Povsem primerni so za bivanje na prostem, saj imajo gosto poddlako, ki jim nudi odlično zaščito pred vremenskimi vplivi. Kljub temu pa jih zagotovite varno pribežališče pred padavinami, saj jim le-to nudi občutek splošne varnosti in pripadnosti.    
            
                
    
            
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>