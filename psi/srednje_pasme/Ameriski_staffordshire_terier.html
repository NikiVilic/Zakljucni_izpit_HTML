<!DOCTYPE html>
<html>
    <head>
        <meta charset="utf-8">
        <title>Ameriski staffordshire terier</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Ameriski staffordshire terier</h1>
        <div class="vsebina">
            
            <center><img src="../../slike/srednji_psi/output2/american-staffordshire-terrier-259.jpg"></center>
            <h3>Opis pasme:</h3>
            <p class="opis">Ameriški staffordshire terier naj bi izvorno prihajal iz 19. stoletja, iz regije Staffordshire v Angliji. Nastal je s parjenjem Bulldoga in različnih terierskih pasem. Splošno velja, da sta Ameriški staffordshire terier in Ameriški pit bull terier ista pasma, delitev pa je nastala v začetku 20. stoletja, ko so v Ameriki prepovedali pasje boje, v katerih so sodelovali Ameriški pit bull terierji in AKC (American Kennel Club) ni želela priznati te pasme. Takrat je nastalo novo poimenovanje pasme, ki naj bi bila nežnejša, razstavna različica istega psa in AKC jo je priznal. Danes sta uradno registrirani kot različni, čeprav izvirata iz iste pasme in ju še vedno vzrejajo po enakih standardih.
            
            To je intiligenten, živahen, prijazen, pogumen, zelo zvest, vdan in ljubezniv družinski pes. Gre za zelo močno pasmo, ki pa je po naravi nežna in zaščitniška do svoje družine. Je zelo dober pes čuvaj, saj brani tako svoje bližnje kot svoj teritorij. Nekateri psi te pasme so agresivni do drugih psov. Če so izzvani, v boju vztrajajo do samega konca. Posebno pomembna sta zgodnja socializacija in šolanje, da bi preprečili agresijo, obenem pa se je potrebno zavedati, da je to pes, ki potrebuje odločnega in izkušenega lastnika. Ker poseduje ogromno energije in je pravi razigrani razgrajač, ga je potrebno vselej z nečim zaposliti, sicer iz dolgčasa lahko postane destruktiven – znese pa se nad copati, čevlji in pohištvom. S pravo vzgojo je lahko Ameriški staffordshire terier odličen ljubljenček, katerega življenjski cilj bo zadovoljiti lastnika. Potrebuje veliko pozornosti, a v zameno vrača veliko veselja in ljubezni.
            
            Ta pasma ima lahko nagnjenja k agresiji do drugih psov in manjših živali, zato je čim bolj intenzivna socializacija v obdobju mladička ključna. Če v gospodinjstvu živijo tudi drugi ljubljenčki, je Ameriškega staffordshire terierja z njimi potrebno seznaniti kar se da zgodaj v njegovem življenju.
     
            
            Ker je to družinski pes, se načeloma dobro razume tudi z otroki vseh starosti. Ima zelo visok prag bolečine, zato ga ne bo motilo, če ga bo otrok povlekel za rep. Ravno zato pravijo, da so ti psi zelo potrpežljivi z otroki. Kljub temu je potrebno otroke v navzočnosti psa vselej nadzirati, saj se le-ta ne zaveda svoje moči in lahko otroka nenamerno poškoduje. Ta pasma je na splošno primernejša za družine z večjimi otroki, ki razumejo, da je nad psom potrebno vzpostaviti avtoriteto.
            
            Ob pravilni negi mora biti dlaka Ameriškega staffordshire terierja kratka in svetleča. Obstaja veliko različnih odtenkov, po celotnem telesu pa mora biti enake dolžine, kratka in ravna, na otip nekoliko trda in rastoča tik ob telesu. Čeprav je dlaka navidez gosta, pa ne prenaša dobro ekstremnih temperatur, zlasti mraza. Izpadanje dlake je pri tem psu povprečno.
            
            Ima tako kratko dlako, da ne potrebuje veliko nege, le občasno krtačenje, ki prepreči, da bi izpadle dlake pristale na pohištvu. Ravno zato Ameriški staffordshire terier velja za idealnega psa za tiste, ki nimajo časa ali se ne želijo veliko posvečati kožuhu svojega psa. Namesto rednega kopanja je priporočljiva nega s suhim šamponom, mokro kopanje pa le občasno, kadar je kuža resnično umazan ali ima neprijeten vonj. Da bi odstranili odmrle dlake, lahko psa zdrgnemo z grobo brisačo ali s posebej za to namenjeno rokavico. Pri negi psa ne smemo pozabiti na redno pregledovanje sprememb na koži, nego oči in ušes, ter primerno zaščito pred klopi in bolhami.  
            
            V večini primerov gre za trpežno in relativno zdravo pasmo, pri kateri pa se občasno pojavljajo nekatera bolezenska stanja. Najpomembnejša težava, ki se pojavlja pri tej pasmi je displazija kolkov, ki psu z leti oteži gibanje in pomeni dolgotrajno zdravljenje z analgetiki ali celo operacijo. Ti psi so izpostavljeni tudi prirojenim srčnim boleznim in šumu na srcu. Prav tako se v nekaterih primerih pojavlja dedna siva mrena, ki lahko sčasoma povzroči slepoto. Poleg naštetih, pa imajo Ameriški staffordshire terierji lahko težave tudi s ščitnico, težave s kožo in alergijami, ter tumorje.
            
            Ta pasma je izredno inteligentna, pa tudi trmasta in živahna, zato je lahko vzgoja precej naporna. Potrebno je poznati njegovo percepcijo sveta – Ameriški staffordshire terier svet temelji na pojmu tropa in lastnik mora vzpostaviti odnos vodje tropa, sicer nadzor prevzame pes. To, da zavzamete mesto vodje terja veliko vztrajnosti, doslednosti in odločnosti, zato ta pes ni primeren za neizkušene lastnike. Ker je to pasma, ki še posebej želi ugajati svojemu lastniku, je veliko pohvale in pozitivna spodbuda prava pot za uspešno vzgojo. Najpomembnejše pri vsem pa je ohraniti avtoriteto. 
            Posebna težava pri vzgoji tega psa je lahko navajanje na čistočo. Pri tem mora lastnik jasno opredeliti in dosledno ponavljati, da hiša ni stranišče in da se potrebe opravlja zunaj
            S šolanjem je priporočljivo začeti čim bolj zgodaj, najbolje takoj po prihodu mladička v vaš dom. Priporočljivo je obiskati tečaj poslušnosti, ki pripomore tudi k porabi odvečne energije, ki je ima ta pes ogromno.
            
            Ameriški staffordshire terrier potrebuje veliko mero aktivnosti. Njegov živahen in energičen značaj potrebuje dovolj dnevne aktivnosti, da doma ne uničuje lastnine. Obvezni so dolgi (uro do dve na dan) sprehodi, uživajo pa tudi v teku. Pomembno je, da pri teku in na sprehodih vselej hodijo ob lastniku ali za njim, saj ta pasma pojmuje tistega, ki vodi kot vodjo tropa. Poleg rednega gibanja na sprehodih, bo Ameriški staffordshire terier zadovoljen tudi, če mu bo omogočena igra na prostem, v varnem, ograjenem okolju. Odvečno energijo lahko porabi tudi skozi različne aktivnosti skupaj z lastnikom, kot so agility, vlečenje uteži in treningi poslušnosti.
            
            Ta pasma je primerna tudi za stanovanje, v primeru, da je psu omogočena zadostna količina gibanja na prostem. Ker je zelo aktivna pasma tudi znotraj doma, je to potrebno upoštevati tudi pri opremljanju stanovanja. Stanovanje je potrebno prilagoditi tudi potrebam in navadam psa. Najbolj zadovoljen bo z ograjenim vrtom, potrebno pa se je zavedati, da je zaradi kratke dlake občutljiv na nizke temperature.    
            
                
               
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>