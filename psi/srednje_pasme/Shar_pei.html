<!DOCTYPE html>
<html>
    <head>
        <meta charset="utf-8">
        <title>Shar pei</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Shar pei</h1>
        <div class="vsebina">
            
            <center><img src="../../slike/srednji_psi/output2/Dog-Chinese_Shar_Pei-A_young_Chinese_Shar_Pei_puppy_with_lots_of_deep_wrinkles.jpg"></center>
            <h3>Opis pasme:</h3>
            <p class="opis">Shar Pei izhaja iz področja južne Kitajske ali Tibeta. Njegovo ime v dobesednem prevodu pomeni peščeno kožo, ki se navezuje na njegovo ostro dlako.
            Originalni Shar pei s Kitajske je izgledal precej drugače, kot pasma, ki je danes pod tem imenom popularna na zahodu. Sprva so jih uporabljali za pasje boje. Že vrsto let pa jih na Kitajskem uporabljajo predvsem za čuvaje kmetij, za lov in za splošno varovanje družine.
            Značilnost, ki jo takoj opazimo pri Shar pei-u je, da ima črno-moder jezik. Zelo nenavadno, posebno in zanimivo je tudi dejstvo, da v primeru, če Shar pei-a kakšen drug pes zagrabi za kožno gubo, se lahko le-ta znotraj maneverskega prostora lastne kožne gube obrne v dugo smer in celo ugrizne nazaj svojega napadalca. 
            Leta 1978 so pasmo v Guinnessovi knjigi rekordov razglasili za najbolj redko pasmo na svetu.
            
            
            Shar Pei je zelo pozoren, dejaven, živahen in čist pes, ki se brez težav vključi v družinsko življenje. Je zvest in vdan lastniku, vendar zahteva vso njegovo pozornost; nagnjen je k pretiravanju in zahteva v povračilo prav toliko ljubezni, kot jo sam daje svojim gospodarjem. V družbi tujcev je nekoliko zadržan, včasih zato deluje nekoliko snobovsko. V svojem domovanju je čuječ in vedno na preži. To je neodvisen, dostojanstven, miren in samozavesten pes, predvsem pa nadpovprečno inteligenten, zato ga boste težko pretentali.
            
            
            Nekateri Shar pei lahko živijo srečno skupaj z manjšimi hišnimi ljubljenci, drugi pa sledijo lovskemu nagonu. Na splošno je v družbi drugih psov zelo nepredvidljiv, najrajši ima predstavnike iste pasme, zelo dobro se ujame tudi z mačkami. Možne so agresivne reakcije na pse istega spola.
            
            
            Na splošno so dobri z otroki, še posebno če so skupaj odraščali. 
            
            
            Ta pes nima značilnega pasjega vonja, vendar pa povzroča alergije na pasjo dlako. Ima značilno izredno veliko gub po telesu. Mladički imajo ogromno gubic, ki z leti pojenjajo. Ima trdo ščetinasto kratko, na dotik grobo dlako, brez podlanke. 
            
            Zaradi kratkosti dlake krtačenje ni potrebno, kljub temu pa se svetuje uporaba posebne krtače,ki odstrani odmrle dlake, vsaj 3 krat mesečno. Pozornost je treba nameniti čistoči ušes. Obvezno je tedensko čiščenje gub, lahko kopanje, vedno pa poskrbite, da ga dobro obrišete, sicer lahko pride do vnetij.
            
            
            Zaradi možnosti alergij je potrebno zelo paziti na prehrano, ki ne sme vsebovati umetnih barvil, konzervansov in rdečega mesa, priporoča pa se tudi izogibanje koruzi in sojinim izdelkom. Nagnjeni so tudi k odpovedi ledvic in težavam s kožo (dedno).
            
            To je pes z zelo močnim značajem, zato ni najbolj primeren za šolanje, sploh pa ne za šolanje s prisilo. Lastnik Shar peia nikakor ne more pričakovati od svojega psa absolutne podrejenosti in poslušnosti, pač pa enakovrednega partnerja, ki bo sicer vedno poskušal osrečiti svojega gospodarja, vendar bo to počel na svojstven način. Ta pes je primeren le za osnovno šolanje (malo šolo).
            
            Redni dnevni sprehodi in, če je mogoče, prosto tekanje v varno ograjenem dvorišču. Shar pei ne marajo vode in se ji poskušajo na vsak način tudi izogniti, zato ne bodite presenečeni, če v dežju ne bo hotel z vami na sprehod. Paziti je potrebno tudi v vročih poletnih dneh, da ga ne pregrejemo, ker slabo prenašajo vročino.
    
            
            Uživajo tako na podeželju kot v primestnih soseskah in so enako srečni v zaprtih prostorih ali zunaj. Občutljivi so na vroče podnebje, še posebno gube na glavi, zato jim moramo poleti obvezno zagotoviti možnost, za umik v senco in dovolj vode.
            
                          
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>