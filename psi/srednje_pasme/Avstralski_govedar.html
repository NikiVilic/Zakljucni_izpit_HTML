<!DOCTYPE html>
<html>
    <head>
        <meta charset="utf-8">
        <title>Avstralski govedar</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Avstralski govedar</h1>
        <div class="vsebina">
            
            <center><img src="../../slike/srednji_psi/output2/d21vu35cjx7sd4.cloudfront.jpg"></center>
            <h3>Opis pasme:</h3>
            <p class="opis">Avstralski govedar je trpežen in vztrajen delovni pes, ki je mišičast in močan, vendar tudi agilen. Pasma je bila vzgojena v 19. stoletju v Avstraliji za rejce goveda. Njegovi predniki so Smithfield, Stari kratkodlaki škotski ovčar, Dingo in Dalmatinec. Tako je nastal delovni pes, ki je lahko v težkih razmerah zganjal živino na velikih razdaljah, njegove sposobnosti so pa tudi prinašanje, varovanje, agility in izvajanje trikov. Je ena izmed najbolj priljubljenih pasem v Avstraliji.
            
            Avstralski govedar je nezaupljiv do tujcev in zelo zaščitniški, če misli, da so njegovi lastniki ali lastnina v nevarnosti. Tudi vi si boste morali zaslužiti njegovo zaupanje in ljubezen, vendar ko vam bo to uspelo, vam bo sledil kot senca na vsakem koraku. Ti psi so zelo zvesti, zaščitniški in pozorni, zaradi česar so dobri čuvaji. To so psi za enega človeka, na katerega se povsem navežejo, zato niso tako primerni za družine. Znani so po ščipanju ljudi v pete, kar je posledica njihovega nagona, da zganjajo govedo. Zganjali bodo vse, od ljudi do živali, pa tudi avtomobile. So tudi zelo inteligentni, vendar trmasti. Srečni bodo z lastnikom, ki je še bolj trmast od njih, ko vam začnejo zaupati, se bodo vedno odzvali na vaše želje in vas povsem poslušali. So zelo aktivni, zato jih ne puščajte doma za dalj časa. To so neustrašni psi, ki imajo zelo visok prag bolečine. Karakter je lahko različen od psa do psa, vendar je vsem skupno to, da imajo veliko energije, so svobodnega duha in vi ste center njihovega vesolja. Najbolj zadovoljni so, če imajo delo oziroma kot delovni psi.
            
            Avstralski govedar se ne ujema dobro z drugimi živalmi. Do ostalih psov je lahko agresiven in želi doseči dominanten položaj. Ker rad zganja živali, jih bo ščipal v pete in zadnje dele nog.
            
            Avstralski govedar ni primeren za otroke, še posebej, če je iz linije delovnih psov, ki nikakor niso navajeni družinskega življenja. V nekaterih primerih je primeren za otroke, vendar le, če je z njimi že od malega. Kljub temu jih bo ščipal v pete. To morda ni boleče za odrasle, za otroke pa je lahko zelo boleče.  
            
            Avstralski govedar ima dvojno dlako, ki je odporna na vreme. Zunanja dlaka je ravna, trda in tesno ob telesu, podlanka pa je gosta in kratka. Barva je modrikasta, rdeče lisasta, modro lisasta ali modro pisana. Na modrikastem delu dlake so pogoste črne ali rjave lise. Mladički se skotijo beli, vendar lahko določite dlako odrasle živali, tako da pogledate blazinice na tačkah. Dlaka mu ne izpada veliko.
            
            Ker ima Avstralski govedar kratko dlako, odporno na vreme, ne potrebuje veliko nege. Z rednim krtačenjem in pravilno prehrano bo dlaka ostala lepa. Glede kopanja si poznavalci niso enotni, nekateri menijo, da ga kopajte samo, ko je res potrebno, drugi spet, da kopanje ni škodljivo. Glede tega se odločite sami, oziroma opazujte svojega psa. Posebno bodite pozorni na njegove tačke, redno mu strizite kremplje in pregledujte blazinice.    ž
            
            Avstralski govedar je na splošno zelo trpežna pasma, vendar ima nekaj zdravstvenih težav, kot so progresivna retinalna atropija, ki se kaže kot nočna slepota in počasi napreduje v slepoto; displazija kolkov; oglušelost, ki je verjetno posledica križanja z Dalmatincem; siva mrena ali katarakta; dermatomizitis ali kožni izpuščaji; nepravilen pretok krvi v jetra; izpah pogačice; pretrgane sprednje vezi na tacah zaradi nepravilnih gibov.   
            
            Avstralski govedar se hitro uči, vendar je trmast. Za uspešen trening potrebujete njegovo zaupanje, vendar morate tudi vi zaupati njemu. Hitro se naveliča ponavljajočih se treningov, zato poskrbite za raznolikost. Vi morate imeti nadzor in biti dominantni v razmerju, drugače so lahko posledice katastrofalne. Pes mora vedeti, da imate vi nadzor nad njim in da mu ne boste storili nič hudega, povsem vam mora zaupati. Uporabljajte pozitivno vzpodbudo. Ti psi so zelo nadarjeni za agility, tekmovanja v poslušnosti in učenje trikov.   
            
            Avstralski govedar je pes z ogromno energije, zato mora vsak novi lastnik prevzeti odgovornost, da se mu bo povsem posvetil. Ti psi so dobri spremljevalci ob teku in ob kolesu. So tudi izjemno uspešni v pasjih športih, kot so agility, lovljenje frizbija in žogic (flyball). Pogosto se bodo podili za ptiči in lajali na njih. Ker tako uživajo v pozornosti, bodo skakali od veselja vsakič, ko jih boste peljali na sprehod ali se z njimi igrali.    
            
            Avstralski govedar ni primeren za stanovanje, ker ima veliko energije, potrebuje velik zunanji ograjen prostor. Najbolj zadovoljen je kot delovni pes.    
                
                
            
                
            
                
            
                
            
                
 </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>