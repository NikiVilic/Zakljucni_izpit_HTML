<!DOCTYPE html>
<html>
    <head>
        <meta charset="utf-8">
        <title>Perzijski hrt</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Perzijski hrt</h1>
        <div class="vsebina">
            
            <center><img src="../../slike/srednji_psi/output2/dog79.jpg"></center>
            <h3>Opis pasme:</h3>
            <p class="opis">Saluki, z drugimi imeni tudi Gazelji hrt, Arabski hrt ali Perzijski hrt, je ena najstarejših udomačenih čistih pasem na svetu in je družbo delal že Egipčanom. Tesno naj bi bil v sorodu z Afganistanskim hrtom, ki je prav tako prastara pasma. V prazgodovini je veljal za svetega psa, Egipčani so jih celo mumificirali in pokopavali v grobnicah poleg faraonov, Muslimani pa so verjeli, da so poslani od Alaha. Teh psov zato nikdar niso prodajali, ampak vselej darovali v znak spoštovanja in prijateljstva. 
            Danes so priljubljeni po vsem svetu, ponekod kot lovci, predvsem pa kot elegantni družni psi.
            
            Saluki je inteligenten, občutljiv, prijazen pes, ki se lahko zelo naveže na svojega gospodarja, vendar se dobro ujame z vsemi člani družine. Po naravi je nežen in umirjen znotraj doma, zunaj doma pa nadvse aktiven, hiter in okreten. Do ljudi nikdar ne kaže znakov agresije. Ker je zelo učljiv, velja, da ga je relativno preprosto trenirati.
            
            
             Ima močan lovski nagon, zato bo prostoživeče živali najverjetneje preganjal, česar ga je tudi težko odvaditi, nikakor pa ni nemogoče. Sicer pa se bo, ob zgodnji socializaciji in primerni vzgoji, dobro razumel z vsemi ljubljenčki, tudi z mačkami.
            
             Ker ne mara grobosti, ni priporočljiv za družine z zelo majhnimi otroki. S starejšimi, obzirnimi, nežnimi in ljubeznivimi otroki pa se bo odlično in brez težav razumel.
            
             Značilna za Salukija je gladka, svilnata dlaka, ki pada ob telesu. Na ušesih je dlaka nekoliko daljša. 
            Dlaka je načeloma kratka in položna, po trebuščku, spodnjem delu repa, nogah in stegnih je lahko kratka in gladka, ali pa daljša in plapolajoča. Barva je bela, bež, zlata, svetlo rjava ali črna. Lahko so tudi večbarvni, v belo-črno-rjavih odtenkih. Izpadanje je zelo močno. Dlaka je brez vonja in razmeroma preprosta za vzdrževanje.   
            
            Kožuh za nego ni posebej zahteven. Priložnostno krtačenje, predvsem okoli ušes ter redno pregledovanje ušes, oči in zob bo zadoščalo za zdrav in negovan videz.
            
            
            Nagnjeni so k prirojenim okvaram oči ter k rakom. Občutljivi so na sonce ter sončne opekline, kar lahko preprečimo z ustrezno zaščito. Pazljivost je potrebna pri prehrani, saj je pasma neješča in lahko pride do pretirane izgube telesne teže. Načeloma je to zdrava pasma, ki pa ne prenaša nobene vrste anestetikov.   
            
            Najboljša je zgodnja socializacija, v kombinaciji z doslednim in potrpežljivim šolanjem, ko je kuža še majhen in lažje obvladljiv. Saluki se hitro uči, dovzeten je predvsem za nežno, strpno vzgojo, ki naj temelji na pozitivni spodbudi, pohvalah in nagrajevanju. 
                
            
            Priporočljiva je velika mera aktivnosti, saj je to lovski pes, ki je po naravi zelo dober v teku na dolge razdalje. Potrebuje možnost za tek ter dolge dnevne sprehode, kjer bo dodobra pretegnil svoje vitke, dolge noge. Pazite pa pri ograjevanju vrta, saj Saluki zelo visoko tudi skoči in zlahka preskoči tudi visoko ograjo. V urbanem okolju je obvezna uporaba povodca, saj Salukija na begu ne boste nikakor ulovili.
            
            Načeloma Saluki ni primeren za bivanje v stanovanju. Bolje se bo počutil zunaj, v hiši z večjim, ograjenim vrtom. Čeprav se Saluki lepo vede in je po naravi miren pes, pa potrebuje zadostno količino dnevnega gibanja, da ne bi postal destruktiven. Pred soncem ga vselej ustrezno zaščitite in mu nudite tudi dovolj bližine in ljubezni.
     
                
            
                   
    
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>