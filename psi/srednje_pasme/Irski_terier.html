<!DOCTYPE html>
<html>
    <head>
        <meta charset="utf-8">
        <title>Irski terier</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Irski terier</h1>
        <div class="vsebina">
            
            <center><img src="../../slike/srednji_psi/output2/1392202942-terijer.jpg"></center>
            <h3>Opis pasme:</h3>
            <p class="opis">
            Obstaja prepričanje, da je irski terier eden najstarejših terierjev. Pasma bi naj bila stara dva tisoč let, vendar je ta pes bil prvič upodobljen v 18. stoletju. Natančni predniki te pasme niso znani, vendar bi naj izvirali iz okolice Corka na Irskem. Nekoč je irski terier lovil glodavce ter služil kot sel med vojno. Njegovi talenti so lov, sledenje, prinašanje, straženje ter delo v policiji in vojski.
            
            Irski terier ima povsem samosvojo osebnost. Lastniki teh psov se morajo zavedati, da je ta majhen pes lahko zelo vročekrven. Lahko je tudi nepremišljen v svojih dejanjih, kot so npr. tek za avtomobili ali večjimi živalmi. Ena izmed njegovih lastnosti je neomajen pogum. Čeprav so energični, so tudi zvesti. Znani so po tem, da ščitijo svoje lastnike, tudi če je njihovo življenje v nevarnosti. Ne ustavijo se pred ničemer. Ta neustrašnost je razlog, da so tako dobri psi čuvaji. Kljub temu pa so tudi prijazni družabniki, ki so ljubeči do svojih lastnikov.
            
            
            Irski terier se z ostalimi živalmi ne ujame najbolje, saj je agresiven do psov (tudi do veliko večjih od njega), njegov lovski nagon pa mu narekuje preganjanje majhnih pa tudi večjih živali. Z domačimi živalmi se ujame, če je z njimi odraščal.
            
            Irski terier je zelo ljubeč do svojih lastnikov, še posebej do otrok. Je potrpežljiv in uživa v igri z njimi ter jih ščiti. Vendar pa je terier in noben terier ne prenese draženja in izzivanja, česar se morajo zavedati tudi otroci, zato je primernejši za starejše, odgovorne in razumevajoče otroke.
            
            Irski terier ima dvojno dlako. Zunanja dlaka je resasta in gosta ter se tesno prilega k telesu. Podlanka je nežna in mehka. Barva dlake je pšenična, rdeče pšenična, svetlo rdeča ali zlato rdeča. Dlaka mu redko izpada.    
            
            Nega Irskega terierja ni pretirano zahtevna. Nekajkrat na teden ga pokrtačite, da odstranite odmrlo dlako in preprečite njeno izpadanje. Kopljite ga le, ko je to res potrebno, da ne odstranite zaščitnega oljnatega sloja na njegovi dlaki. Občasno ga je potrebno postriči, vendar za to potrebujete posebno znanje in prave pripomočke, saj morate ohraniti njegov resast videz. Najbolje, da glede nege povprašate v pasjem salonu, kjer vam bodo pokazali, na kakšen način se irski terier pravilno striže.
            
            Irski terier je zelo zdrava pasma, ki nima zdravstvenih težav. Redno le preverjajte, da ne dobi bolh ali klopov.
            
            
            Irski terier je inteligenten in učljiv pes, vendar tudi samosvoj. Učiti ga morate z vztrajnostjo in začeti zelo hitro. Čeprav je ljubeč do ljudi, se morate zavedati, da mu ne gre zaupati okoli živali. Ker ima močan zaščitniški nagon, ga morate hitro socializirati, drugače lahko grize in ščipa neznance. Morda boste vašega Irskega terierja vzgojili, da ne bo kopal lukenj na vašem vrtu, vendar ne pričakujte preveč. Najboljši način za vzgojo tega psa je, da začnete pri profesionalnem trenerju. On bo postavil osnove, vi pa boste nadaljevali od tam naprej. 
            
            Najboljša aktivnost za Irskega terierja je sprehod. Vedno ga imejte na povodcu zaradi agresije do drugih živali. Irski terier se zelo rad lovi, rad teka in koplje luknje na vašem vrtu. Rad tudi skače in bo z lahkoto preskočil srednje visoko ograjo. Če želite vsaj delno omiliti takšno obnašanje, se morate veliko ukvarjati z vašim irskim terierjem in mu nuditi aktivnosti, zaradi katerih bo pozabil na kopanje lukenj in preskakovanje ograj.
            
            
            Irski terier je primeren za bivanje v stanovanju ali v hiši pod pogojem, da mu zagotovite dovolj gibanja in aktivnosti na prostem. Zanj je tudi primeren ograjen vrt, vendar ga morate res dobro ograditi. Irski terier lahko preskoči tudi 180 centimetrsko ograjo in zelo rad koplje, zato poskrbite za zelo visoko ograjo in globoke temelje pod njo.    
            
                
              
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>