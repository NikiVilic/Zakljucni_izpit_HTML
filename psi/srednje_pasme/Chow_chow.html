<!DOCTYPE html>
<html>
    <head>
        <meta charset="utf-8">
        <title>Chow chow</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Chow chow</h1>
        <div class="vsebina">
            
            <center><img src="../../slike/srednji_psi/output2/file_23144_chow-chow.jpg"></center>
            <h3>Opis pasme:</h3>
            <p class="opis">Chow Chow izvira iz severne Kitajske, kjer je poznan tudi pod imenom "Puhasti levji pes" ("Fluffy Lion-Dog"). Je starodavna pasma, katere zgodovina sega več kot 3000 let v preteklost. Zgodovinski podatki kažejo, da se je pasma najprej pojavila v višje ležečih stepskih predelih Sibirije in Mongolije, nekoliko kasnejši zapisi pa dodajajo, da so pse te pasme uporabljali kot čuvaje templjev na Kitajskem, v Mongoliji in Tibetu. Kasneje so Chow Chowe vzrejali kot delovne pse, odlično pa so se obnesli tudi pri lovu in kot čuvaji. Zanimivi zgodovinski podatki med drugim pravijo tudi, da so prav psi te pasme v 13. stoletju našega štetja spremljali mongolske vojske pri prodiranju na jug Kitajske, pa tudi v smeri Evrope in na Bližnji Vzhod. Najbolj značilni karakteristiki Chow Chowa sta njegov modro-črn jezik in skoraj ravni zadnji nogi.
            
            Chow Chow je neodvisen in zelo inteligenten pes. Do lastnika je zelo zaščitniški, do tujcev nezaupljiv, do svojega ozemlja pa zna biti tudi precej teritorialen, zato se dobro znajde tudi  v vlogi čuvaja. Z otroki se načeloma dobro razume, še posebej, če z njimi raste ter z ozirom na to, da tudi otroci vedo, kako se obnašati v njegovi bližini. Ena izmed značilnosti Chow Chowa je tudi ta, da ima nekoliko slabši periferni vid, zato je potrebna določena mera pazljivosti, če se jim približujemo s strani ali od zadaj.
            
            Chow Chow se z otroki načeloma dobro razume, sploh, če je z njimi odraščal že od malega. Pri manjših otrocih se priporoča prisotnost odrasle osebe. 
            
            Obstajata dve različici pasme, kratkodlaka in dolgodlaka. Kratkodlakim pripadnikom pasme se dlaka prilega telesu, dolgodlaki pa imajo srednje dolgo dlako z gosto poddlako in poudarjenim odlakanim delom okrog vratu. 
            
            Imajo daljšo dlako, ki jim spomladi in jeseni pogosto izpada, zato jo je potrebno redno krtačiti. Priporočljivo je, da jih češemo ali krtačimo vsakodnevno, saj tako odstranimo odmrle dlake in hkrati preprečimo nastajanje vozlov. Kopanje izvajajte po potrebi, pri tem pa uporabite blag pasji šampon. Priporoča se tudi vsakodnevno čiščenje zob, krajšanje krempljev pa se izvaja po potrebi.
     
            
            Chow Chowi so nagnjeni k boleznim oči, natančneje težavam z vekami (entropija). Imajo  tudi višje tveganje za  avtoimune bolezni,  pogosto pa se pri njih pojavijo tudi kolčna displazija, hot spoti in vnetja ušes. Ob primerni prehrani, zadostnem gibanju in veliko ljubezni pa so to načeloma zdravi psi.   
            
            To gotovo ni pes za neizkušene lastnike. Chow Chow je dominanten in prav takšen mora biti tudi njegov lastnik. Vzgoja zahteva odločnost in potrpežljivost.
            
            
            Kljub svoji velikosti potrebujejo zmerno aktivnost. Na sprehode radi hodijo, ob dovolj gibanja pa so znotraj doma načeloma umirjeni. 
            
            Chow Chowi lahko prebivajo v stanovanju, vendar ob tem potrebujejo nekoliko več gibanja. V nasprotnem primeru bodo namreč hitro postali nemirni in zdolgočaseni. Zelo dobro se počutijo tudi v hiši  velikim vrtom, ki pa mora biti ograjen, saj so nagnjeni k loveljnju drugih živali. Bivalnemu prostoru Chow Chowa je potrebno posebno pozornost nameniti poleti, ko so zunanje temperature višje. Teh namreč ne prenaša najbolje, zato mu je takrat potrebno zagotoviti hladen in senčen prostor.
    
            
                
            
                
            
                
            
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>