<!DOCTYPE html>
<html>
    <head>
        <meta charset="utf-8">
        <title>Avstralski ovcar</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Avstralski ovcar</h1>
        <div class="vsebina">
            
            <center><img src="../../slike/srednji_psi/output2/62Q+raQYrNL.jpg"></center>
            <h3>Opis pasme:</h3>
            <p class="opis">Natančno poreklo Avstralskega ovčarja ni znano, čeprav verjetno ne prihaja iz Avstralije. Pasma, kot jo poznamo danes, je bila vzrejena v ZDA. Avstralski ovčar ima prirojene številne sposobnosti, zaradi česar je priljubljen na rančih in kmetijah kot ovčar, prinašalec in čuvaj. Nekateri ga ljubkovalno kličejo tudi »Aussie«, Avstralec. Nekateri psi imajo različno obarvani očesi ali več prelivajočih se barv v očeh.
            
            Avstralski ovčar je zelo inteligenten, energičen in ljubeč pes, ki rabi nenehno zaposlitev. Zaradi tega je primeren za aktivno družino. Ti psi so bili vzgojeni za zganjanje živine, zato bodo zganjali vse od ljudi, živali, koles in avtomobilov. Lahko vas ščipajo v pete, vendar boste to odpravili z vzgojo. Imajo močan nagon za varovanje in želijo biti ob svojih lastnikih ves čas. Nenehno vam bodo sledili in vas nadzorovali. Z lahkoto izkazujejo ljubezen, želeli vas bodo lizati po obrazu. So tudi teritorialni in zaščitniški, do tujcev pa so nezaupljivi. Potrebujejo veliko mentalnih izzivov in aktivnosti, drugače lahko postanejo uničevalni. Vedno potrebujejo nek namen ali nalogo, zato so tako dobri v agility tekmovanjih. So dobrodušni in radi uslišijo vaše želje, vendar bodo od vas zahtevali veliko energije in časa.
            
            Avstralski ovčar se dobro razume z ostalimi psi in načeloma ni agresiven do njih. Do živali je zadržan, vendar miren, priporočljivo pa je, da odrašča z ostalimi hišnimi živalmi, saj se bodo tako najbolje ujeli. Živali bo morda poskušal zganjati skupaj tako da jih bo ščipal v pete, vendar ga tega lahko odvadite.   
            
            Avstralski ovčar je primeren za otroke, saj jim bo izkazoval ljubezen, se z njimi igral in jih skušal zaščititi. Po pripovedovanjih so nekoč ti psi sami pazili na otroke, medtem ko so odrasli delali na kmetiji. Kljub ljubečemu odnosu pa se lahko zgodi, da bo Avstralski ovčar občasno ščipal otroke v pete in jih skušal usmerjati, zato ga skušajte tega odvaditi že kot mladička.
            
            Avstralski ovčar ima neverjetno raznoliko dlako. Dlaka je srednje dolžine, ravna in ponekod valovita ter odporna na vreme. Podlanka mu izpade dvakrat letno. Priznana barva dlake je črna, rdeča, modra lisasta (merle) in rdeča lisasta (merle). Različne bele in svetlo rjave lise se lahko pojavijo na obrazu, prsih ter na sprednjih in zadnjih tacah.    
     
            Temu psu relativno pogosto izpada dlaka, navadite se na pogosto sesanje, saj izpadanja ne boste mogli povsem preprečiti s krtačenjem. Redno ga krtačite z različnim krtačami za zgornjo in spodnjo dlako, vozle pa odstranjujte s posebnim glavnikom. Vozlov nikoli ne strizite ali brijte, saj lahko vaš pes zaradi tega dobi kožne izpuščaje. Ne kopajte ga prepogosto, saj s tem odstranite zaščitni oljni sloj s kože in dlake, po kopanju pa ga obvesno posušite, saj tudi mokra dlaka slabo vpliva na njegovo kožo.
            
            Najpogostejše zdravstvene težave te pasme so: katarakta ali očesna mrena; očesna anomalija (Collie Eye Anomally – CEA), zaradi česar imajo psi oslabljen vid, vendar bolezen ne napreduje; in displazija kolkov.
            
            Pri treningu je pomembna socializacija, Avstralskega ovčarja morate navaditi na ljudi, živali in nenavadne dražljaje iz okolice. V nasprotnem primeru je lahko ta pes teritorialen in pretirano zaščitniški do družine. Ker so ti psi v preteklosti zganjali živino, potrebujejo neko zaposlitev. Poskrbite, da bo vaš pes vedno zaposlen in da mu bo trening predstavljal mentalni izziv. Ta pasma je inteligentna in se hitro uči. Odlični so za agility, lovljenje žogice (flyball), frizbija in v ubogljivosti. Veliko energije in časa boste porabili za trening, saj imajo ti psi močno voljo. Trening je obvezen, še posebej v prvem letu.
            
            Avstralski ovčarji zahtevajo veliko aktivnosti. Dnevni sprehodi so obvezni, priporočljivo pa je, da jih tudi trenirate. Ti psi niso primerni ljubljenčke v hiši in nikakor niso zadovoljni s poležavanjem. Potrebujejo veliko gibanja, pozornosti in miselne zaposlitve, a se morajo tudi naučiti počivati. Potrebujejo lastnika, ki mu postavi jasne meje in odreja tudi čas za počitek. Kot mladiči in mladi psi potrebujejo več zaposlitve in reda, kasneje pa se že sami navadijo, da mirno počivajo, kadar se doma nič ne dogaja.    
            
            Avstralski ovčar ni primeren za stanovanje, obvezno potrebuje hišo z velikim vrtom. Zapiranje v pesjak se ne priporoča, saj želi biti pes večino svojega časa z lastnikom. Ta pes lahko biva v mestu, če boste zadostili njegovim potrebam po gibanju in zaposlitvi, še bolje pa se bo počutil na deželi, kjer bo imel veliko prostora.    
                         
            
                
 </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>