<!DOCTYPE html>
<html>
    <head>
        <meta charset="utf-8">
        <title>Angleski springer spajnel</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Angleski springer spajnel</h1>
        <div class="vsebina">
            
            <center><img src="../../slike/srednji_psi/output2/english-springer-spaniel.png"></center>
            <h3>Opis pasme:</h3>
            <p class="opis">Angleški špringer španjel je stara pasma, za katero se predvideva, da je prednica vseh današnjih španjelov. Špringerji so največji med španjeli. V renesansi so bili zelo priljubljeni, kot idealni spremljevalci evropskih lovcev. V 20. stoletju so te pse začeli deliti na dva različna tipa: delovna oziroma lovska različica in razstavna različica. Lovska različica Angleškega špringer španjela je manjša, ima krajšo, tanjšo in tršo dlako. Ustvarjena je za lov in ne ustreza povsem estetskim standardom pasme. Razstavna različica psa je večja in robustnejša, dlaka pa daljša, gostejša in debelejša. Ta pes je bil ustvarjen za pasje razstave, zato se je njegov lovski nagon z vzrejo skoraj povsem izgubil. Ameriški psi, predvsem razstavni imajo kupiran rep, Evropski pa običajno ne.
            
            Ta pes je ima vesel, živahen, igriv in nežen karakter, je zelo inteligenten in prijazen, energičen in družaben, idealen družinski pes. Mnogi pravijo, da so Špringer španjeli zelo zabavni, znani so po tem, da veliko mahajo z repom, včasih tako zavzeto, da dejansko migajo s celotno zadnjico. Radi ugajajo lastniku in se zelo hitro učijo. Najraje se zadržujejo v lastnikovi neposredni bližini, samote pa ne prenašajo dobro. Potrebujejo veliko gibanja in veliko pozornosti, zato so popolni za aktivno družino.
            
            Z drugimi psi in mačkami se bo ta pasma načeloma dobro razumela, pod pogojem, da bodo že zgodaj primerno socializirani. Mnogo Špringer španjelov ima težave s psi istega spola, zato previdnost nikoli ni odveč. Ne bodo pa tolerirali ptic.    
            
            Ta pasma načeloma obožuje otroke, vendar moramo vsakega kužka že od majhnega socializirati z otroki. Otroci naj se že zgodaj naučijo nežno ravnati s kužki, vseeno pa vedno potrebujejo tudi nadzor odgovorne odrasle osebe. 
            
            
            Kožuh Angleškega špringer španjela je srednje dolžine, odporen na vremenske vplive, sestavljata pa ga dve plasti dlake. Zgornja plast je svetleča, lahko pa je ravna ali malce valovita. Podlanka je kratka, gosta in mehka. Dlaka na ušesih, trebuščku, prsih in tacah je nekoliko mehkejša od zgornje plasti dlake in raste stran od telesa. Izpadanje je povprečno.
            Kožuh je lahko v več barvnih različicah, dvo- ali tribarven, v kombinacijah bele in črne ter bele in rjave, s svetlo rjavimi lisami. Odtenki rumene, oranžne in rdeče so smatrani kot napake, ki ne ustrezajo standardom pasme in se smatrajo kot znak slabega zdravja in vprašljive genetike.    
            
            Zahtevnost nege Angleškega špringer španjela je odvisna od tega, za kateri tip psa gre. Če je to lovska različica Špringerja, ki ima krajšo in tršo dlako, potem s kožuhom ne boste imeli veliko dela. Tedensko krtačenje in občasno striženje bo zadostovalo.
            Po drugi strani razstavna različica zahteva precej več nege. Njegov kožuh, zlasti mehkejša dlaka na trebuščku, prsih, ušesih in tacah, potrebuje redno česanje, da se ne naredijo vozli. Dlaka na tačkah se mora redno striči, da se vanjo ne zapletajo drobci umazanije. Kožuh pri psu, ki ne tekmuje na razstavah se lahko se lahko skrajša in stanjša, medtem ko se razstavnih psov praviloma ne striže. 
            Nobene od različic ni dobro prepogosto kopati, saj grobi šamponi uničijo naravno pH vrednost kože, dlaka pa lahko postane suha in medla. Prehranski dodatki z omega-3 maščobnimi kislinami ali ribjim oljem, bodo poskrbeli za sijočo dlako vašega psa. Enkrat tedensko je priporočljivo kopanje z nežnim, kvalitetnim pasjim šamponom in balzamom. Redno čiščenje ušes je obvezno, da preprečimo razna vn.
            
            Angleški špringer španjel je nagnjen k nekaterim dednim genetskim boleznim kot so: displazija kolkov, očesna bolezen, ki povzroča slepoto (Progressive Retinal Atrophy), bolezen mrežnice, epilepsija in krvna bolezen (Phosphofructokinase deficiency), ki je pogostejša pri evropskih, kot pri ameriških leglih. Večino zgoraj naštetih bolezni je mogoče odkriti s testiranjem pri veterinarju, izogniti pa se jim je mogoče z nakupom mladiča pri priznanem rejcu s certifikati o zdravju njegovih psov.
            Špringer španjeli so, tako kot večina psov z visečimi uhlji, nagnjeni tudi k ušesnim vnetjem, nekoliko redkejše so alergije na hrano in dejavnike v okolju. Pogosto je tudi nagnjenje k debelosti, zato jim je potrebno zagotoviti dovolj gibanja in ustrezno prehrano, saj debelost povzroča tudi krhanje kosti, diabetes in krajša življenjsko dobo vašega ljubljenčka. 
            
                
            Ta pes se ponaša z izjemno inteligenco, zato je šolanje enostavno. Potrebna je zgodnja socializacija in vzgoja v ubogljivosti, pri čimer je bistvenega pomena potrpežljivost, nežnost, odločnost in predvsem doslednost. Pri šolanju uporabljajte pozitivno spodbudo in motivacijo, saj bodo negativne metode pripeljale do nasprotnih rezultatov. Špringer španjeli enostavno zaznavajo lastnikovo razpoloženje, po katerem se tudi sami ravnajo. Zato nervoza in nepotrpežljivost ne bosta dobro učinkovali na psa. Ker so to zelo inteligentni psi, se hitro naučijo tudi jezika in če se boste z njimi veliko pogovarjali, se bodo naučili ubogati ukaze tudi skozi ležeren pogovor. V času pasje adolescence bodo preizkušali vaše meje in pomembno je, da ohranite avtoriteto. Skozi šolanje in vzgojo bosta lastnik in pes razvila močno vez in s pozitivnim odnosom, se bo vaš Špringer španjel razvil v zadovoljnega in ubogljivega člana družine.
            
            Angleški špringer španjel se bo razveselil vsake aktivnosti. Zgolj kratek sprehod za to energično pasmo ni dovolj. Potrebujejo tudi zadostno količino gibanja brez vrvice, uživajo v vsem, kar zaposli njihove bistre misli: plavanju, prinašanju žoge, lovljenju frizbija, lovu in sledenju, agilityju ter treningih poslušnosti. Špringer španjel, ki se ne giblje dovolj, lahko hitro pridobi na teži, se zdolgočasi in postane uničevalen, zato potrebuje zadostno količino dnevne aktivnosti, da ostane zadovoljen in zdrav.
            
            Angleški špringer španjeli so dobro prilagojeni življenju v mestu, primerni so tudi za stanovanje, če jim dnevno omogočite dovolj gibanja. Znotraj doma so precej mirni, ne marajo pa biti dolgo časa sami doma. Najbolj zadovoljni pa bodo z vsaj srednje velikim, ograjenim vrtom.    
     </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>