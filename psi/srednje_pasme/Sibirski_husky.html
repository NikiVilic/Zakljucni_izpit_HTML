<!DOCTYPE html>
<html>
    <head>
        <meta charset="utf-8">
        <title>Sibirski husky</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Sibirski husky</h1>
        <div class="vsebina">
            
            <center><img src="../../slike/srednji_psi/output2/pasme_psov_sibriski_husky.jpg"></center>
            <h3>Opis pasme:</h3>
            <p class="opis">
             Starodobni prednik huskyja je bil volk, razvil pa se je na območju severovzhodne Sibirije, v dolini reke Kolime, kjer so sobivali z eskimskim ljudstvom Chukchi, ki je bivalo v najmanj civiliziranem področju Sibirije. V stalnem iskanju hrane in borbi za preživetje, so svoje pse vpregali v sani in ta način prevoza je bil tudi najbolj razširjen. Sibirski haski je bil za vleko sani primeren predvsem zaradi svoje vzdržljivosti in prilagojenosti na izjemno nizke temperature, celo do – 50 stopinj Celzija. Specifična posebnost te pasme je njihova barva oči, ki je lahko modra, zelena, rjava ali celo mešana (eno oko modro, drugo rjavo ali pa celo pol očesa modrega pol rjavega).
                
             Sibirski haskiji so ljubeči, nežni, igrivi, aktivni psi, ki obožujejo svojo družino. Posebno v mladih letih so izredno hiperaktivni. Odrasli psi so bolj zadržani in dostojanstveni. Z njihovo inteligenco, poslušnostjo in vnetostjo so prijetni družabniki in vneti delovni psi.Ti psi niso čuvaji, saj skoraj ne lajajo in so nadvse prijazni do vseh (tudi do tujcev). Niso radi sami in kadar jih predolgo pustimo samevati, bomo lahko spoznali tudi njihovo uničevalno moč. Haskiji jedo zelo malo, čeprav bi od njih pričakovali ravno nasprotno.
                
             Haskiji radi živijo v skupini z drugimi psi. Lahko živijo tudi skupaj z mačkami, vendar morajo skupaj z njimi odraščati. Problemi se lahko pojavljajo le pri manjših hišnih ljubljenčkih, saj haskiju vzbujajo naravni lovski nagon.
            
             
              
            Zelo dobro se ujamejo z otroki, saj so to izredno ljubeči psi. Pri zelo majhnih otrocih je potreben nadzor odrasle osebe, saj jih kuža lahko nenamerno podre in se prestrašijo. 
            
            Srednje dolga, gosta dlaka prenese ekstremno nizke temperature, tudi do – 58 stopinj celzija. Sestavljena je iz dveh vodoodpornih plasti, krovna dlaka je kratka, podlanka pa nežna in gosta. V času menjave dlake pri tej pasmi tudi podlanka izpade. Barva dlake je lahko od črne do popolnoma bele, različne oznake na glavi so običajne, prav tako tudi mnogo presenetljivih barvnih vzorcev, ki so specifični in jih ne najdemo pri drugih pasmah.    
            
            Občasno krtačenje dlake bo zadoščalo, da se odstranijo nečistoče in odmrla dlaka. Dvakrat letno, ko pes menja dlako, je nujno potrebno dnevno krtačenje. Kopanje je potrebno le enkrat letno, ali še manj, saj se čistijo sami (kot to počno mačke). 
            
            Je načeloma zelo zdrava pasma. Posamezni primerki os lahko nagnjeni k displaziji kolkov, premiku sečnice, problemom z očmi in težavam s kožo (pomanjkanje cinka). Ne izpostavljajte ga poletni pripeki, saj visokih temperatur ne prenaša najbolje.
            
            Haskiji so zelo inteligentni in učljivi, vendar pa bodo ubogali na ukaz le, če bodo imeli občutek, da je lastnik bolj trmast od njih samih. Potrebujejo izkušenega lastnika z izkušnjami pri vzgoji te pasje vrste. Usposabljanje terja potrpežljivost, doslednost in razumevanje Arktičnega psa. Priporoča se učenje v pasji šoli, saj bo napredek hitrejši, kot če boste tega psa doma šolali sami. Haski je svojeglav pes, ki ne posveča življenja gospodarju, ampak sebi.
            
            Potrebujejo izjemno veliko vadbe. Dolgi dnevni sprehodi (minimalno 2 uri) ali tek bodo zadostovali, če pa mu boste zagotovili več aktivnosti, bo pes toliko bolj vesel. Ne priporoča se spuščanje s povodca. Življenje s huskyjem je dolgoletna pustolovščina, v kateri nas vedno znova čakajo presenečenja!
            
            Niso primerni za stanovanja, vendar se lahko privadijo, če zadovoljimo njihovo dnevno potrebo po gibanju. Najbolje se bodo seveda počutili na prostem, v varno ograjenem dvorišču, kjer se bodo lahko svobodno gibali, vendar pa pazite, da ne izkopljejo rovov pod ograjo in pobegnejo na lov. Haski ne prenaša dobro toplega podnebja, zato mu poleti zagotovite bivanje v klimatiziranih prostorih, v globoki senci in veliko vode. Prav tako prilagodite dnevne aktivnosti visokim temperaturam, oziroma jih izvajajte zgodaj zjutraj in pozno zvečer.    
    
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>