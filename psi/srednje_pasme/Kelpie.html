<!DOCTYPE html>
<html>
    <head>
        <meta charset="utf-8">
        <title>Kelpie</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Kelpie</h1>
        <div class="vsebina">
            
            <center><img src="../../slike/srednji_psi/output2/avstralkelpie.jpg"></center>
            <h3>Opis pasme:</h3>
            <p class="opis">Pasma Avstralski kelpie ima zanimivo ozadje. Mnogi verjamejo, da je Kelpie, zaradi svoje značilne oblike glave in oči, nastal s parjenjem Dinga in Mejnega ovčarja. Dejansko pa so pasmo razvili iz ene od angleških ovčarskih pasem. V Avstralijo so jih kot delovne pse uvozili proti koncu 19. stoletja in izkazali so se za odlične ovčarje. Imajo močan čuvajski in pašni nagon, obenem pa zaradi lažjega kožuha od večine pašnih psov, boljše prenašajo vroče avstralske temperature. Zato so še vedno eni najbolj priljubljenih in najbolj uspešnih delovnih psov. Obstajata dve vrsti – delovna različica in razstavna različica. Razstavna različica, za razliko od delovne, nima izrazitega pašnega nagona. Ti psi blestijo na tekmovanjih v poslušnosti.
            
            Gre za pasmo z dobro razvitimi čuti in visoko inteligenco. Kelpie je izredno gibčen in poseduje neizčrpno količino energije. Zato to ni primeren pes za stanovanje in poležavanje na kavču. Kelpie potrebuje gibanje, ne mara pa brezdelja in dolgčasa. Njegovo bistro glavico je vselej potrebno z nečim zaposliti. Doma so mirni, zunaj pa ekstremno živahni. Zvesti prijatelji, ki pa se običajno navežejo predvsem na eno osebo. Lahko jih je šolati in blestijo v poslušnosti, vendar potrebujejo avtoriteto, sicer lahko postanejo dominantni.
            
            Če bo primerno in zgodaj socializiran, se bo z drugimi živalmi dobro razumel. Delovna različica bo verjetno poskušala segnati druge živali, saj jim to narekuje nagon. S primerno vzgojo in socializacijo lahko to preprečimo.
            
            Je odličen z otroki vseh starosti, če je njihove bližine vajen od mladička. Psa je treba kar se da zgodaj seznaniti z otroki, ki bodo v njegovem življenju, otroke pa naučiti nežnega ravnanja s psom. V družbi psa otrok nikoli ne puščajte samih.
 
            
            Avstralski kelpie ima dvojno dlako, zmerno kratke dolžine. Zgornja dlaka je ravna, trša in odporna na vremenske vplive, podlanka pa je gosta in mehka. Mogoče so mnoge barve različice – črna in rdečkasta v kombinaciji z ali brez rjave, pa enobarvni v različnih odtenkih rjave in modrikasto-sive. Včasih so v dlaki prisotna tudi manjša bela znamenja.
            
            Ta pasma ne zahteva veliko nege. Občasno krtačenje bo zadostovalo, da iz kožuha odstranite odmrlo dlako in umazanijo. Kopanje naj se izvaja le kadar je to nujno, da ne bi uničili naravnih olj na koži in izsušili dlake, zaradi česar ne bi bila več obstojna na vse vremenske razmere. Posvetite se redni higieni zob in skrbi za kremplje, ušesa in oči. Psa primerno zaščitite tudi pred klopi in bolhami.
            
            Avstralski keplie je načeloma precej odporna pasma, pri kateri pa se občasno pojavljajo nekatere zdravstvene težave kot so: očesna bolezen (Progressive Retinal Atrophy), ki sprva povzroči nočno slepoto in lahko napreduje v delno ali popolno slepoto; displazija kolkov, izpah pogačice, kriptorhizem oziroma nespuščeni testisi, ter prirojena nevrološka bolezen (Cerebellar abiotrophy). Mnoge izmed naštetih bolezni so dedne in se jim je mogoče izogniti z nakupom kužka pri odgovornem rejcu.
            
            
            Ta pasma se ponaša z visoko inteligenco in precejšnjo avtonomijo. So poslušni in jih je lahko vzgajati, vendar je potrebno vzpostaviti hierarhičen odnos. Psu je treba pokazati, da razpolagate z avtoriteto in si pridobiti njegovo zaupanje. Ti psi so odlični misleci, ki se ponašajo z izredno sposobnostjo reševanja problemov in visoko samoiniciativo, zato ne bodo vselej čakali na vaš ukaz. So nekoliko manj ustrežljivi od večine pasem in potrebujejo konstantno stimulacijo. Šolanje naj zato temelji na aktivnosti in zabavi. Odločnost in pravičnost, predvsem pa doslednost so prava sredstva za vzgojo te živahne pasme.    
     
            
            Avstralski kelpie je deloholik, ki potrebuje veliko mero aktivnosti in se razveseli vsakršne zaposlitve. Ne pretiravamo, če rečemo, da je primeren za ekstremne in aktivne športnike. Dnevni sprehodi za tega psa niso dovolj, saj potrebuje veliko teka. V mestnem okolju se ne počuti najbolje, razveseli se svobodnega potepanja po podeželju.   
                
            
            Ta pes ni primeren za stanovanje ali urbano okolje. Potrebuje veliko prostora, kjer lahko prosto teče, zato bo najsrečnejši na kakšni kmetiji. Njegova vremensko odporna dlaka dobro prenaša tako visoke kot nizke temperature in povsem zadovoljen bo z življenjem na prostem, če mu boste zagotovili primerno zatočišče pred slabim vremenom.    
            
                
            
                
            
                            
    
            
                
                
     
                
                
            
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>