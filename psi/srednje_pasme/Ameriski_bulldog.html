<!DOCTYPE html>
<html>
    <head>
        <meta charset="utf-8">
        <title>Ameriski bulldog</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Ameriski bulldog</h1>
        <div class="vsebina">
            
            <center><img src="../../slike/srednji_psi/output2/bulldog.jpg"></center>
            <h3>Opis pasme:</h3>
            <p class="opis">Ameriški buldog je po drugi svetovni vojni skoraj izumrl. Pred žalostno usodo je z vzrejanjem to pasmo rešil človek po imenu John D. Johnson. Prvotno so Ameriške buldoge uporabljali za boje z biki, kasneje pa so jih začeli ceniti tudi kmetje zaradi njihove inteligence, delovnih sposobnosti, vzdržljivosti in zaščitniške narave. Uporabljali so jih tudi za lov na merjasce, medvede, rakune in veverice. To je redka pasma psov, ki ima zelo raznolike sposobnosti.
            
            Ameriški buldog je atletski, močan in mišičast pes. Hitro se odziva in je sposoben skočiti tudi do dva metra v višino. Kljub tem lastnostim je ljubeč družinski član, ki ima rad ostale ljubljenčke in otroke. Je samozavesten in odločen, ter ščiti svoje lastnike. Do tujcev je nezaupljiv, zato ga morate navajati na prijazne prišleke. Brez socializacije lahko postane napadalen do neznancev. To je pes, ki ima rad nadzor nad vsako situacijo, s svojo pojavo vam daje vedeti, da je on glavni.
            Kako se ujame z drugimi živalmi
            Dobro se  razume z ostalimi domačimi psi, z mačkami in drugimi živalmi pa ne tako zelo. Do tujih psov, še posebej, če so iste pasme in spola, je agresiven. Paziti morate, da se ne zapodi za mačkami ali drugimi majhnimi živalmi, ker jih lahko resno poškoduje ali ubije, takšen je njegov nagon.
            
            Z otroki se zelo dobro ujame, vendar se bolje ujame z nekoliko večjimi otroki, ki znajo ravnati s psi.
                
            Ameriški buldog ima kratko, ostro dlako, ki se tesno prilega njegovemu telesu. Dlaka je vedno bele barve z raznimi kombinacijami lis v rjavi, bež in rdečkasti barvi.
            
            Temu psu dlaka izpada srednje intenzivno, zato je priporočljivo pogosto krtačenje. S pogostim krtačenjem boste dosegli sijočo dlako. Ameriškega buldoga ne rabite redno kopati, kopel potrebuje le ko je umazan ali ko je plaval v morju, da odstranite sol. Redno mu strizite kremplje. Posebno nego morate nameniti njegovim ušesom, saj so nagnjena k vnetjem. Ušesa mu čistite z oljem in bombažno paličico, vendar pazite, da s paličico ne sežete predaleč v uho, saj ga lahko poškodujete. Če opazite, da vaš buldog maje z glavo ali si praska ušesa, ga peljite k veterinarju.
            
            Ameriški buldog je načeloma zdrava in odporna pasma, toda pomembno je, da se zavedamo potencialnih zdravstvenih težav za to pasmo. Za začetek, najbolj pogosta zdravstvena težava, ki se lahko pojavi pri tej, pa tudi drugih večjih pasmah, je displazija kolkov. Druge zdravstvene težave vključujejo očesne bolezni (entropijo ali uvihanje vek), displazijo komolcev ter kožne in alergijske reakcije, ki so lahko znak imunskih motenj. Ameriški buldogi so izpostavljeni tudi šumu na srcu in težavam s sluhom, zato je pomembno, da mladička kupite pri odgovornem rejcu in z njim redno obiskujete veterinarja.    
            
            Pri tej pasmi je zelo pomembna zgodnja socializacija, saj je v nasprotnem primeru lahko agresiven do drugih ljudi. Trening bo zahteval veliko vaše energije, zato bodite nanj pripravljeni. Nikoli ne bodite grobi, saj se buldog na to ne odziva dobro. Pri treningu bodite odločni vztrajni in dosledni, potrebnega pa bo nekaj znanja, zato to ni pes za začetnike. Pazite, da ne postane napadalen ali pretirano zaščitniški. V hiši ne bo lulal, če bo deležen vsakodnevnega sprehoda ob isti uri. Če mu zagotovite rutino, se bo bolje znašel v neznanih situacijah.
            
            Ameriški buldogi so najbolj zadovoljni, ko morajo dokončati neko nalogo. Ti psi uživajo v sprehodih, vendar morajo biti vedno na povodcu. Uživajo tudi v igri z domačimi in radi divjajo okoli hiše. Vsak dan potrebujejo vsaj enouren sprehod in druge aktivnosti, da sprostijo svojo energijo.
            
            Ameriški buldog je povsem primeren za stanovanje, saj znotraj ni pretirano aktiven. Nekateri celo priporočajo, da imate tega psa izključno znotraj, saj zaradi kratke dlake ni zaščiten pred različnimi vremenskimi spremembami. Če živite v okolju z malo vremenskih sprememb, ga lahko imate tudi zunaj. Obvezno poskrbite, da ima vaš pes zadostno mero zunanjih aktivnosti.    
            
                
                         
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>