<!DOCTYPE html>
<html>
    <head>
        <meta charset="utf-8">
        <title>Mali angleski hrt whippet</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Mali angleski hrt-whippet</h1>
        <div class="vsebina">
            
            <center><img src="../../slike/srednji_psi/output2/whip.jpg"></center>
            <h3>Opis pasme:</h3>
            <p class="opis">Vipet se je razvil v Angliji, v 19. stoletju. Rejci so križali Italijanskega hrta z Velikim angleškim hrtom ter različnimi terierji. Želeli so ustvariti majhnega, a hitrega lovca, ki bi uspešno lovil manjšo divjad. Gre za izjemno hitre pse, ki v teku dosežejo hitrost do 60 km na uro. Danes so med bolj popularnimi razstavnimi pasmami, so pa tudi sposobni lovci ter se odlično odrežejo v pasjih športih.
            
            To je ljubezniv, živahen, inteligenten, prijazen, nežen, miren in tih pes. Rad ima ljudi in se močno naveže na vse družinske člane. Redko laja in ni dober čuvaj. Do tujcev je lahko nekoliko zadržan, celo sramežljiv. Je zelo občutljiv, tako mentalno kot fizično, zato morate z njim ravnati nežno in potrpežljivo. Šolanje ni posebej zahtevno. Po naravi je Vipet predvsem odličen družni pes.
            
            
            Z drugimi psi se bo dobro razumel, z mačkami pa le, če jih bo vajen od malega. Tuje mačke in druge manjše živali bo, kot pravi lovski pes, brez dvoma preganjal, zelo verjetno pa tudi ujel in posledično ubil, zato ga imejte preventivno vselej na povodcu.
            
            Z otroki je odličen, nežen in strpen. Ker pa gre za zelo krhko, občutljivo pasmo, pa morajo to razumeti tudi otroci in se naučiti pravilnega, nežnega in spoštljivega ravnanja s psom. Primernejši je torej za družine s starejšimi, obzirnimi otroki. 
            
            Vipet ima kratko, tanko in gladko dlako. Kratka dlaka mu praktično ne nudi nobene zaščite pred nizkimi temperaturami, zato pozimi obvezno poskrbite za ustrezno zaščito psa pred mrazom. Izpadanje dlake je povprečno. 
            
            Nega tega psa ni posebej zahtevna. Občasno krtačenje bo vsekakor zadostovalo in omejilo količino izpadle dlake. Kopanje izvajajte vsakih šest mesecev, pogosteje niti ni potrebno, saj Vipet nima tistega tipičnega pasjega vonja in je na splošno zelo čista pasma. Seveda pa je potrebno tudi redno striženje krempljev ter skrb za čista ušesa in zobe.
            
            Vipet je na splošno zelo zdrava pasma, z minimalnimi genetskimi boleznimi. Z zadostno količino dnevne aktivnosti, pravilno prehrano in rednimi obiski pri veterinarju, lahko živi tudi do 15 let. Redko se pojavljajo genetske težave z očmi, vendar nikdar v leglih odgovornih rejcev, saj obstaja zanesljiv test za te bolezni. Rejec kateremu ni vseeno kakšnega zdravja so njegovi mladiči, svojega psa najprej testira in se šele nato odloči za vzrejo. 
            Občasno se pojavljajo tudi kriptorhizem (nespuščeni testisi) in srčne bolezni. Srčne bolezni pogosto povezujejo z načinom kako deluje Vipetovo srce. Ko se Vipet giba, srce bije z običajno hitrostjo, ko pa pes počiva, se srce bistveno upočasni. Bolezni srca so tako drugi najpogostejši vzrok smrti pri tej pasmi.   
            
            
            Vipet potrebuje nežnega in ljubečega lastnika. Vzgoja naj bo odločna, a potrpežljiva in dosledna. Ker je to zelo občutljiva pasma, se nikoli ne poslužujte grobih metod, temveč šolanje temeljite na pozitivnih spodbudah, pohvalah in nagrajevanju. Vipet zna biti trmast, vendar je tudi pripravljen ugajati in bo za vašo pozornost naredil marsikaj. Šolanje naj bo zabavno in raznoliko, da ohranite zanimanje in koncentracijo na najvišji stopnji. Primeren je tudi za manj izkušene lastnike, vendar pod pogojem, da so mirni, potrpežljivi in znajo vzpostaviti avtoriteto nad psom. 
            Zgodaj pričnite tudi z obsežno socializacijo z drugimi psi, živalmi, ljudmi, predmeti in kraji, s katerimi se bo Vipet kasneje pogosto srečeval, da bi preprečili razvoj sramežljivosti, strahu ali agresije.
            
            Vipet potrebuje srednjo mero aktivnosti. Poleg dnevnih sprehodov mu vsak dan omogočite tudi, da prosto teka, v večjem, obvezno dobro ograjenem vrtu. Z vrvice ga ne spuščajte, saj ga ne boste ujeli. Ima veliko energije, ki pa jo zlahka porabi s tekanjem po vrtu, igro z družino in dnevnimi sprehodi.    
            
            To je občutljiv pes, ki mora večino časa preživeti znotraj doma, saj je izredno občutljiv na mraz, obenem pa potrebuje človeško bližino. Pesjak ne pride v poštev. Na sprehodih ga pozimi nujno oblecite. Lahko biva v stanovanju, če mu redno omogočite prosto tekanje v varnem, ograjenem prostoru zunaj doma. Idealna za bivanje pa je hiša z manjšim ali srednje-velikim vrtom.    
                
            
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>