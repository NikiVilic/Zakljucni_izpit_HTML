<!DOCTYPE html>
<html>
    <head>
        <meta charset="utf-8">
        <title>Evrazijec</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Evrazijec</h1>
        <div class="vsebina">
            
            <center><img src="../../slike/srednji_psi/output2/evrazijec.jpg"></center>
            <h3>Opis pasme:</h3>
            <p class="opis">Evrazijec je križanec med Nemškim volčjim špicem, Chow chowom in Samojedom. Ker Chow chow spada med azijske špice in Volčji špic med evropske, je pasma dobila novo ime Evrazijec. Namen križanja je bil združiti vse pozitivne lastnosti izhajajočih pasem: močno fizično konstrukcijo, visoko plodnost in nizko nagnjenost k lovu po nemškem volčjem špicu, hladnokrvnost, potrpežljivost in strpnost do nečlanov družine po Chow chowu in zdrav kožuh, živahnost ter prijazno naravo po Samojedu.
            V Sloveniji je ta pasma razmeroma redka, prvo registrirano leglo pri nas, s kar 13 mladički, je bilo leta 2005, zanimanje za to pasmo pa je tudi pri nas zelo veliko.
                
            Evrazijec je miren, tih, prijazen, zelo zvest svoji družini in odličen spremljevalec. Zelo je zadržan in sramežljiv do tujcev, vendar nikoli agresiven. Evrazijci sicer niso dobri psi čuvaji, so pa kljub temu izjemno pozorni na svojo okolico in na vsako novo stvar tudi opozorijo z laježem.
            
            Običajno se dobro razumejo z drugimi psi in ostalimi hišnimi ljubljenci, če so dovolj zgodaj in obsežno socializirani. Do domačih živali je namreč izredno prijateljski, do tujih pa bo previden in zadržan.
            
            Dobro se razume z otroki, potrebno pa je predvsem otrokom razložiti, kako se pravilno ravna s psom, čeprav so na splošno Evrazijci izjemno prijazni psi. Med igro z manjšimi otroki pa psa in otroka vselej nadzorujte.  
            
            Evrazijec ima srednje dolgo zgornjo dlako in gosto podlanko. Dovoljene so vse barve dlake, razen bele in jetrne. Dlaka zahteva nekoliko več nege, predvsem v času odpadanja, dvakrat letno.
            
            Redno krtačenje bo odstranilo vse nečistoče in bo psa ohranjalo lepega in zdravega. Enkrat tedensko je treba temeljito prečesati celega. Dvakrat letno se mu dlaka menja iz bolj v manj gosto in obratno, takrat se krtačenje priporoča pogosteje. Kopanje pa izvajajte le, če je to res nujno potrebno.
            
            Pasma ni nagnjena k genetsko pogojenim zdravstvenim težavam. Je dokaj zdrava pasma, v posameznih primerih se sicer lahko pojavi displazija kolkov ali sladkorna bolezen.
            
            Evrazijci so inteligentni in se hitro učijo. Pri treningu je potrebno uporabljati pozitivne spodbude, veliko ljubezni, nežnosti in strpnosti. Na grobe metode se bodo odzvali negativno, predvsem z neposlušnostjo. Pri ponavljajočem se treningu jim lahko hitro postane dolgčas, zato moramo paziti tudi na to, da je vselej uporabimo nekaj novega in zanimivega, ker bomo le tako dosegli svoj namen.
            
            
            Dnevno potrebuje vsaj dva do tri dolge sprehode, kjer mora upoštevati pravila in hoditi ob nas oziroma za nami, saj mi peljemo njega na sprehod in ne on nas.    
            
            
            Evrazijec nikakor ni primeren za bivanje v pesjaku ali na verigi, ker si želi sobivanja z družino. Najbolj se bo počutil v stanovanju, kjer bo imel dovolj prostora za igro ali pa na dvorišču, kjer bo lahko svobodno tekal.    
                
             
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>