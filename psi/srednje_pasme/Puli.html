<!DOCTYPE html>
<html>
    <head>
        <meta charset="utf-8">
        <title>Puli</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Pulia</h1>
        <div class="vsebina">
            
            <center><img src="../../slike/srednji_psi/output2/Puli.jpeg"></center>
            <h3>Opis pasme:</h3>
            <p class="opis">Zgodovina Pulija je zelo zanimiva. V devetem stoletju so nomadski pastirji na Madžarskem udomačili dve vrsti ovčarskih psov. Prvi je večji in masivnejši čuvaj, Komondor, ki je ovce čuval ponoči, drugi pa je manjši, živahni Puli, ki je ovce zganjal podnevi. Obe pasmi se od večine drugih psov razlikujeta po specifičnem kožuhu, ki je sestavljen iz dreadlocksom podobnih vrvic in se spleta povsem naravno in Pulija uspešno ščiti pred najtežjimi vremenskimi vplivi. V času druge svetovne vojne je število teh psov močno upadlo in pasma je skoraj izumrla, toda predani rejci po vsem svetu do zagotovili njen obstanek. Danes je Puli predvsem priljubljen in na pogled izredno zanimiv hišni ljubljenček.
            
            Puli je po naravi zelo teritorialen in zaščitniški, saj gre za ovčarskega psa. Je odličen čuvaj, pa tudi zelo inteligenten, nadvse učljiv in naravno poslušen. Je živahen in vesel, predan svoji družini, z gospodarjem pa splete močno čustveno vez. Zlahka se prilagodi življenju v različnih okoljih. Do tujcev ni nikdar agresiven, zna pa se odzvati z opozorilnim lajanjem.
            
            Puli se lahko dobro ujame z drugimi živalmi, če je ustrezno socializiran. Do drugih hišnih ljubljenčkov, ki jih smatra za del svojega tropa bo prav po ovčarsko zaščitniški. Manjše prostoživeče živali pa bo verjetno preganjal.
            
            S starejšimi, lepo vzgojenimi otroki se bo Puli dobro razumel, ne priporoča pa se ga za družine z zelo majhnimi otroki. Puli namreč ne dovoli, da bi ga otroci cukali ali vlekli za vrvice, čemur pa se majhni otroci, fascinirani nad njegovim unikatnim videzom, težko uprejo.
            
            Posebna dreadlocksom podobna dlaka se začne formirati v starosti šestih mesecev, ko se mehka volnena podlanka začne spletati s tršo zgornjo dlako in tvoriti vrvice. V tem obdobju je zlasti pomembno, da se posamezne vrvice ročno ločuje eno od druge, da se le-te ne bi zavozlale. Dlaka raste in se spleta vseskozi Pulijevo življenje in doseže dolžino tal.
            
            Pri negi je najpomembnejše, da se Pulijeve dlake ne sme nikoli česati ali krtačiti, ker bi s tem poškodovali vrvice, predvsem pa zato, ker bi bilo to početje za Pulija zelo neprijetno in boleče. Lastnikom brez izkušenj s to konkretno pasmo se priporoča, da obiščejo kvalificiranega profesionalnega pasjega frizerja, ki bo strokovno ročno ločil posamezne vrvice. Puli ne pušča dlake. Kopanje je enostavno kot bi oprali pulover, vendar pa lahko naravno sušenje traja tudi do dva dni, zato je obvezna uporaba sušilca. Sušenje je lahko zahtevno in dolgotrajno, zato je tudi to priporočljivo prepustiti profesionalcu.
    
            Puli je načeloma zelo zdrava pasma, ki živi 12 let in več. Občasno se pri tej pasmi pojavlja displazija kolkov ali vnetje oči zaradi draženja dlake.
            
            Zgodnja socializacija, vztrajna in prijazna vzgoja, ki naj temelji na pozitivni motivaciji in nagrajevanju, bo zelo hitro in zanesljivo prinesla želene rezultate. Puli je inteligenten in dojemljiv, ima pa tudi močno željo po ugajanju gospodarju, zato se bosta z lastnikom hitro ujela in uspešno sodelovala.
            
            Puli potrebuje precej gibanja na prostem, v obliki sprehoda ali še bolje teka. Pasma je živahna in uživa v vseh aktivnostih. Nekateri Puliji se zabavajo ob plavanju, vendar pri tem niso vsi enako sposobni, zato je pri prvih poskusih plavanja potrebno nekoliko previdnosti in nadzora lastnika.
            
            Puli se bo uspešno prilagodil življenju v kakršnem koli okolju. Stanovanje, hiša ali pesjak, Puli lahko prenaša vse vrste ekstremnih temperatur in težkih vremenskih razmer, ne bo pa se branil niti človekove bližine.
     
    
    
                
                
    
    
            
                
            
                
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>