<!DOCTYPE html>
<html>
    <head>
        <meta charset="utf-8">
        <title>Basenji</title>
        <link href="https://fonts.googleapis.com/css?family=News+Cycle|Viga" rel="stylesheet">
        <link rel="stylesheet" type="text/css" href="../../css/style.css">
    </head>
    
    <body>
        <h1>Basenji</h1>
        <div class="vsebina">
            
            <center><img src="../../slike/srednji_psi/output2/basenji_0001_phototheque.jpg"></center>
            <h3>Opis pasme:</h3>
            <p class="opis">Prvi viri o tem psu so bili najdeni v egipčanskih grobnicah starih pet tisoč let. Basenji ali pes iz Konga je prišel v Anglijo 1937. Angleški rejci so pasmo izpopolnili in jo razširili po vsem svetu. V Afriki so domačini tega psa uporabljali za pohode v džunglo, kjer jih je posvaril pred nevarnimi živalmi, pomagal pa jim je tudi pri lovu in prinašanju ter zganjanu živali v pasti.
            
            Basenji je pozoren, ljubeč, energičen in radoveden pes. Uživa v igri in je dober ljubljenček ob pravilni vzgoji. Basenji je nekoliko zadržan, še posebej s tujci, vendar je sposoben ustvariti močne vezi s svojimi lastniki. Ta pes rad žveči, zato mu dajte veliko igrač, ki bodo samo njegove. Rad tudi pleza in z lahkoto prepleza tudi ograjo. Da ga ustavite, potrebujete zelo visoko ograjo. Basenji je znan po tem, da sploh ne laja. Vendar to ne pomeni, da se ne oglaša, presenečeni boste, koliko različnih zvokov lahko proizvede. Večina težav med lastnikom in psom izvira iz predstave, da je to tih in miren pes. Če ne laja, še ne pomeni, da je miren in da ne potrebuje aktivnosti. Ima ogromno energije in zahteva vso vašo pozornost. Mnogi menijo, da je podoben majhnemu otroku, saj zahteva veliko vaše pozornosti, če je ne dobi, pa postane uničevalen. Še ena značilnost tega psa je kroženje okoli ljudi in živali. Basenji kroži okoli ljudi, ker jih ima za grožnjo, to je zaščitniški in teritorialen pes.
            
            Basenji je pes za ljudi, z živalmi pa se sploh ne ujame. Majhne živali bo podil tako dolgo, dokler jih ne bo ujel in pokončal. To je pes za lov in takšen je njegov nagon. Tudi s psi se ne ujame najbolje, še posebej agresiven pa je do psov iste pasme in spola.    
            
            Basenji je zelo zaščitniški do ljudi in še posebej do otrok. Čeprav so mnogi psi primerni za otroke, pa je to lahko varljivo. Mnogi basenjiji ne prenesejo živahne igre z otroki in jih lahko ugriznejo v obrambo, še posebej, če jih otroci dražijo in jezijo. Spet drugi pa so povsem ljubeči do otrok. Vsekakor so primernejši za večje otroke, ki znajo ravnati s takšnim psom in ga ne jezijo.
            
            Basenji ima zelo kratko dlako, ki ne zahteva veliko nege. Dlaka mora biti kratka, tanka in trda. Ne sme biti pregroba, hkrati pa ne sme biti svilnata. Basenji se čisti sam, zaradi česar ga je enostavno negovati. Ta pasma nima skoraj nobenega vonja, dlaka pa ji ne izpada. Prav tako nima podlanke, zato težje prenašajo mraz in jih pozimi zebe. Dlaka je v štirih možnih barvah: kostanjevo rdeča, črna, črna in rjava in pisana.
            
            Nega basenjija je zelo enostavna. Ker ima kratko dlako in navado, da se sam čisti, ga boste morali pokrtačiti in skopati le občasno. Pazite le na njegovo občutljivo kožo in ob kopanju uporabljajte najnežnejši pasji šampon. Dlako menja dvakrat letno (sezonsko), drugače ne pušča dlake.
            
            Med redkimi težavami te pasme so: Fanconijev sindrom, ki napade ledvice in se ga lahko izsledi po četrtem letu; dedna hemolitična anemija, ki je dedna krvna bolezen pri tej pasmi; displazija kolkov, ki lahko oslabi gibanje in povzroča bolečine ter progresivna retinalna atropija, ki lahko vodi v slepoto.    
            
            Basenji je bil vzgojen za lov, zato se dobro obnese v teku za umetno vabo. V mladosti ga lahko testirate, če je primeren za to vrsto športa. Basenji ni ravno primeren za trening in tekmovanja ubogljivosti, vendar ga z vztrajnostjo lahko naučite tudi tega. Ker so zelo trmasti in inteligentni, mnogi lastniki pravijo, da morate basenjija prepričati, da se je sam domislil stvari, ki želite, da jo naredi. Basenji potrebuje lastnika, ki izraža naravno moč in dominantnost, drugače jo bo prevzel sam.   
            
            Basenji potrebuje toliko aktivnosti, kolikor ste mu je sposobni dati. To so zelo energični psi, ki potrebujejo veliko več kot le dnevni sprehod. Basenji se ima za člana vaše družine in želi nenehno preživljati čas z vami. Če mu ne morete nuditi toliko aktivnosti, kot je potrebuje, ga vpišite v pasje tečanje, npr. v agility ali tek za umetno vabo. Nekaterim psom je tek za umetno vabo prirojen in zelo uživajo v njem ter tako sprostijo svojo odvečno energijo. Basenji je tudi pes, ki ga zlepa ne boste spravili v vodo, zato vodne aktivnosti ne pridejo v poštev.
            
            Basenji je lahko v stanovanju ali hiši pod pogojem, da mu namenite dovolj zunanjih aktivnosti. Najbolj zadovoljen je z ograjenim vrtom, vendar pazite, da bo ograja dovolj visoka in takšna, da je basenji ne prepleza. Pozimi bodite pozorni, da se ne podhladi, saj mraza ne prenaša najbolje.    
            
                       
            </p>
            
            
        </div>
        <a href="../../index.html" class="domov-link"><h1>Domov</h1></a>
    </body>
</html>